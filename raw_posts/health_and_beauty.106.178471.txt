
បើ​គិតថា ការ​ទទួល​ទាន​តិចតួច​អាច​ជួយ​សម្រក​ទម្ងន់​បាន ចូរ​គិត​ម្ដង​ទៀត 

ក្រុងញូវយ៉ក: ការ​តម​អាហារ​ត្រូវបាន​អនុវត្ដ​រាប់រយ​ឆ្នាំ​មក​ហើយ ហើយ​អ្នក​គិត​ថា វាជា​វិធី​មាន​ប្រសិទ្ធភាព បើ​ចង់​សម្រក​ទម្ងន់។
ប៉ុន្ដែ​ជាក់​ស្ដែង ការ​តម​អាហារ​ធ្វើ​ឲ្យ​អ្នក​ឡើង​គីឡូ​វិញ​ទេ។ ពេល​អនុវត្ដ​មិន​ត្រឹមត្រូវ ដែល​មនុស្ស​រមែង​ធ្វើ នោះ​ហើយ​ជា​មូលហេតុ​ធ្វើ​ឲ្យ​ឡើង​ទម្ងន់។ ពេល​អ្នក​តម​អាហារ ខួរក្បាល​អ្នក​បញ្ជូន​សញ្ញា​ទៅ​រាងកាយ​ដោយ​ការ​ឃ្លាន​ញ័រ​ដៃ​ញ័រ​ជើង។
អ័រម៉ូន ឡេបទីន ដើរតួ​សំខាន់​ក្នុង​ការ​វែក​ញែក​ថា ការ​តម​អាហារ​មិន​ត្រឹម​ត្រូវ​ទេ តែ​ជាការ​បង្កើន​ជាតិ​ខ្លាញ់​ទៅ​វិញ ហើយ​វា​ធ្វើ​ឲ្យ​រាងកាយ​ញ័រ​ដោយ​ការ​ស្រេក​ឃ្លាន។ លើស​ពី​នេះ អ្នក​អាច​កើត​រោគ​ស្រេ្តស​ថែម​ទៀត។
បើចង់​សម្រក​ទម្ងន់​មែន អ្នក​មិនគួរ​កាត់​របប​អាហារ​យ៉ាង​គំហុក ឬ​ធ្វើ​ឲ្យ​ខ្លួន​ស្រេក​ឃ្លាន​ទេ តែ​ជា​ការ​ផ្លាស់ប្ដូរ​ទៅ​រក​របប​អាហារ​សុខភាព​តិចតួច។ ចូរ​បែង​ចែក​អាហារ​ទៅ​ជា​ចំណែក​តូចៗ ៣ ពេល​ក្នុង​មួយ​ថ្ងៃ​ជាជាង​ការ​ទទួល​ទាន ៣ ពេល​ពេញ​ទំហឹង។
១. ទឹក ៨ កែវ​ក្នុង​មួយថ្ងៃ៖ នេះ​គឺជា​កម្រិត​ស្ដង់ដារ ដោយសារ​ទឹក​កម្ចាត់​ជាតិ​ពុល​ពី​រាងកាយ​តាម​ធម្មជាតិ។
២. ចូល​បង្គន់ ២ ដង​ក្នុង​មួយថ្ងៃ​គឺជា​ទម្លាប់​ល្អ​សម្រាប់​បរិមាណ​ទទួល​ទាន។ គួរ​បន្ថែម​ផ្លែឈើ និង​បន្លែ​ដើម្បី​កុំ​ឲ្យ​ពោះវៀន​ទំនេរ។
៣. ទទួលទាន​ប្រូតេអ៊ីន​សាច់​ស៖ មាន់ ត្រី ឬ​សាច់​ជ្រូក​ជាដើម។
សាច់​ពណ៌​ស​ទាំងនេះ​ជួយ​រក្សា​វ័យ និង​ជួសជុល​សាច់ដុំ។ បន្ថយ​សាច់​ក្រហម​មាន​ជាតិ​ខ្លាញ់​ខ្ពស់ និង​បង្កើន​កូឡេស្ដេរ៉ូល។
៤. លំហាត់​ប្រាណ៖ មនុស្ស​ជាច្រើន​គិតថា គ្រាន់​តែ​កាត់​បន្ថយ​អាហារ​ប្រចាំថ្ងៃ ពួកគេ​មិន​ចាំបាច់​ហាត់​ប្រាណ នោះ គឺ​ពួកគេ​គិត​ខុស​ហើយ៕HR
