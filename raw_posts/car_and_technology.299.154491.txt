
ក្រុមហ៊ុន Facebook ដាក់​បន្ថែម​ប៊ូតុង​ចំនួន ៥ ​ទៀត 

ក្រុងវ៉ាស៊ីនតោនៈ មាន​អារម្មណ៍​​​ថា​ត្រូវ​គេ​រំលោភ​បំពាន​គួរ​ឲ្យ​ចង់​សើច ឬ​​ប៉ះពាល់​អារម្មណ៍​ដោយ​សារ​អ្វី​មួយ​នៅ​តាម​បណ្តាញ​​សង្គម​ Facebook ដែរ​ឬ​ទេ? ឲ្យ​ឥឡូវ​នេះ​អ្នក​អាច​រៀបរាប់​ពី​អារម្មណ៍​របស់​អ្នក​បាន​បន្ទាប់​ពី​បណ្តាញ​សង្គម​ធំ​មួយ​នេះ​បាន​ដាក់​បន្ថែម​ប៊ូតុង​​ប្រតិកម្ម​ថ្មី​ចំនួន​ ៥​ បន្ថែម​​លើ​ប៊ូតុង ​«like» របស់​ខ្លួន​។
ប៊ូតុង «​Like, love, haha, wow, sad ឬ angry ​» ដែល​ត្រូវ​បាន​ដំណើរការ​នៅ​ទូទាំង​ពិភពលោក​កាលពី​ថ្ងៃ​ពុធ​នេះ​ត្រូវ​បាន​បង្កើត​ឡើង​ដើម្បី​ផ្តល់​លទ្ធភាព​ឲ្យ​អ្នក​ប្រើ​ប្រាស់​បង្ហាញ​​ពី​អារម្មណ៍​ជាច្រើន​របស់​ខ្លួន​»។
អ្វី​ដែល​អវត្តមាន​គឺ​ប៊ូតុង​ «dislike» ពោល​គឺជា​អ្វី​ដែល​អ្នក​ប្រើ​ប្រាស់​បណ្តាញ​សង្គម​ Facebook នេះ​បាន​រង់ចាំ​អស់​រយៈពេល​ជាច្រើន​ឆ្នាំ​តែ​ត្រូវ​បាន​បដិសេធ​ដោយ​ក្រុមហ៊ុន​ Facebook ដើម្បី​ចៀសវាង​ការ​បង្ហាញ​អារម្មណ៍​ស្អប់​ខ្ពើម​ជ្រុល​ហួស​ហេតុ។
លោក Mark Zuckerberg ស្ថាបនិក​ក្រុមហ៊ុន​ Facebook ដែល​ភ្លាមៗ​នោះ​បាន​ទាក់ទាញ​ចំនួន «like» និង «love» និង​ប៊ូតុង​ផ្សេង​ទៀត​រាប់​ពាន់​នោះ​​ឲ្យ​ដឹង​​លើ​ទំព័រ​បណ្តាញ​​សង្គម​របស់​​លោក​ថា៖ «​ខ្ញុំ​បាន​ចំណាយ​​ពេល​​ច្រើន​​គិត​ពី​មធ្យោបាយ​ត្រឹមត្រូវ​ដែល​ត្រូវ​ធ្វើ​ការងារ​​នេះ​​​ជាមួយ​​​ក្រុម​ការងារ​របស់​យើង។ គោលដៅ​មួយ​ក្នុង​ចំណោម​គោលដៅ​របស់​ខ្ញុំ​គឺ​ការ​បង្កើត​វា​ឲ្យ​មាន​ភាព​សាមញ្ញ​ដូចជា​ការ​ចុច​ និង​ចុច​ប៊ូតុង​ «Like» ឲ្យ​យូរ​ជាដើម​»។
លោក​បាន​បន្ត​ថា៖ «​មិនមែន​គ្រប់​រឿង​ដែល​អ្នក​ចង់​ចែក​រំលែក​សុទ្ធតែ​ជា​រឿង​រីករាយ​នោះ​ទេ។ ជួនកាល​អ្នក​ចង់​ចែក​រំលែក​នូវ​អ្វី​ដែល​ជា​រឿង​សោកសៅ ឬ​ភ្ញាក់ផ្អើល។ សហគមន៍​របស់​យើង​បាន​ស្នើ​ឲ្យ​មាន​ប៊ូតុង «dislike» អស់​រយៈពេល​ជាច្រើន​ឆ្នាំ​មក​ហើយ​តែ​មិនមែន​​ដោយសារ​ពួក​គាត់​​ចង់​ប្រាប់​មិត្តភក្តិ​នូវ​អ្វី​ដែល​ពួក​គាត់​​មិន​ចូលចិត្ត​ការ​បង្ហោះ​របស់​​ខ្លួន​នោះ​ទេ។ ពួកគាត់​មាន​បំណង​បង្ហាញ​ពី​សមាន​ចិត្ត​ និង​ធ្វើ​ឲ្យ​វា​មាន​ភាព​កក់ក្តៅ​ក្នុង​ការ​ចែក​រំលែក​នូវ​អារម្មណ៍​ជាច្រើន​បែប​យ៉ាង​​»៕ BP
