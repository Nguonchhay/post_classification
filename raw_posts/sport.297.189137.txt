
Ronaldo វិល​ទៅ​បន្ថែម​ទៀត​លើ Man Utd និង​លុប​ចោល​ករណីរំលោភ 

ក្រុង​មេន​ឆេស្ទ័រ: Cristiano Ronaldo សង្ឃឹម​ថា នឹង​បន្ថែម​សម្ពាធ​លើ​អតីត​ក្លិប​របស់​គេ Manchester United និង​ទុក​ការ​ចោទ​ប្រកាន់​ទាក់​ទង​នឹង​ករណី​រំលោភ​​មួយ​ឡែក នៅពេល​ដែល​រូប​គេ​​ធ្វើ​ដំណើរ​ជា​មួយ​នឹងក្រុម​យក្ស​អ៊ី​តាលី Juventus ទៅ​កីឡដ្ឋាន Old Trafford ក្នុង​ការប្រកួតក្រប​ខ័ណ្ឌ Champions League នៅ​រាត្រីនេះ​។
Ronaldo បាន​​​កសាង​កេរិ៍្ត​ឈ្មោះ​របស់​គេ​ក្នុង​ទីក្រុង Manchester តាមរយៈ​ការ​ឈ្នះ​ពាន​ជា​លើក​ទី​ ១ ​​ក្នុង​ចំណោម​ពាន​​ក្រប​ខ័ណ្ឌ Champions League ទាំង ​៥​ របស់​គេ និង​បាន​ឈ្នះ​​ពាន Premier League ៣​លើក​ក្រោម​ការដឹក​នាំ​របស់​លោក​គ្រូបង្វឹក Alex Ferguson ដែល​ជា​មនុស្ស​រូប​គេ​នៅ​តែ​មាន​​ការ​គោរព​យ៉ាង​ខ្លាំង​។
Ronaldo បាន​និយាយ​ក្នុង​សន្និ​សីទ​សារ​ព័ត៌​មាន​មុន​ពេល​ការ​ប្រកួត​ទាំង​ញញឹម​ថា៖   «ការ​វិល​ត្រឡប់​មក​ទីនេះ​វិញ​ក្នុង​ទីក្រុង Manchester ពិត​ជា​ការ​រំ​ជួល​ចិត្ត​ដ៏ធំមួយ​សម្រាប់ខ្ញុំ​។ នៅពេល​ដែល​យើង​ត្រូវ​បាន​ចាប់​ឆ្នោត​ឲ្យ​ស្ថិតក្នុង​ពូល​ជាមួយគ្នា ខ្ញុំ​បាន​ចង​ចាំ​​ប្រវត្តិ​សាស្ត្រ​ដែល​ខ្ញុំ​បាន​បង្កើត​នៅទីនេះ​​។ ខ្ញុំ​បាន​​ឈ្នះ​រាល់​ពាន​ទាំង​អស់​ដូច​ជា Champions League ពាន​លីក និង​ពាន​ជា Cup​»​។
ខ្សែ​ប្រយុទ្ធ​រូបនេះ​បាន​បន្ថែម​ទៀត​ថា៖   «ខ្ញុំ​បាន​ចង​ចាំ​អ្នក​​គាំទ្រ​ដ៏​អស្ចារ្យ និង​មនុស្ស​ដែលខ្ញុំ​មិន​ដែល​បំភ្លេច ដែល​ជាមនុស្ស​ម្នាក់​ដែល​បាន​ជួយ​ខ្ញុំ​ច្រើន​ជាង​គេ​បំផុត​គឺ​លោក Alex Ferguson​»​។
ការ​ប្រកួត​នេះ​ ​នឹង​ចាប់​ផ្តើម​នៅ​ម៉ោង​ ២ ​ទៀប​ភ្លឺ​៕ IS
ខ្សែ​ប្រយុទ្ធ Cristiano Ronaldo (កណ្តាល) របស់​​ក្រុម Juventus ហ្វឹកហាត់​ជាមួយ​នឹងមិត្ត​រួម​ក្រុម​របស់​ខ្លួន​មុន​ពេល​ប៉ះ Man Utd​។ AFP
