
ស្ត្រី​ដល់​ចំណុច​កំពូល​ ទទួល​ប្រយោជន៍​សុខភាព ៩ យ៉ាង 

ការសម្រេច​កាម​អាច​ទទួល​បាន​អត្ថប្រយោជន៍​សុខភាព​លើ​ផ្លូវកាយ និង​ផ្លូវ​ចិត្ដ​របស់​ស្ដ្រី ដោយសារ​បម្រែ​បម្រួល​សមាស​ធាតុគីមី​ដែល​មាន​នៅ​ក្នុង​រាងកាយ​របស់​ពួកគេ មិន​ថា​តែ​ម្នាក់​ឯង ឬ​ជាមួយ​ដៃគូ​ឡើយ ចូរ​ស្វែង​យល់​ពី​មូលហេតុ ៩ យ៉ាង ដែល​ការ​ដល់​ចំណុច​កំពូល​ល្អ​សម្រាប់​សុខភាព​ស្ត្រី​ដូច​ត​ទៅ ៖
១. ភ្ញោច​អ័រម៉ូន​ក្ដី​ស្រឡាញ់ វា​ជួយ​បញ្ចេញ​អ័រម៉ូន​អុកស៊ីតូស៊ីន ដែល​ត្រូវបាន​ស្គាល់​ជា​អ័រម៉ូន​ក្ដី​ស្រឡាញ់។ កម្រិត​អ័រម៉ូន​នេះ​មាន​ទំនាក់ ទំនង​នឹង​ចំណង់​ផ្លូវ​ភេទ ភាព​រវៀស​រវៃ និង​ជំនាញ​សង្គម។
២. បង្កើន​កម្រិត​អ័រម៉ូន​ភេទ ថ្វីដ្បិតតែ​វា​ចាំបាច់​ដែល​បុគ្គល​ម្នាក់​ត្រូវការ​អ័រម៉ូន​តេស្ដូស្ទើរ៉ុន​ដើម្បី​បង្កើន​ភាព​ត្រេក​ត្រអាល​វា​ក៏មាន​អត្ថប្រយោជន៍​បែប​ផ្សេង​ផងដែរ ដូចជា​ជំនួយ​អារម្មណ៍​ភ្លឺស្វាង ការ​ចងចាំ និង​អាច ទប់​ទល់​នឹង​ការ​កើន​ឡើង​នៃ​ជាតិ​ខ្លាញ់​ក្បាល​ពោះ​ផង​ដែរ។
៣. កាត់បន្ថយ​ស្រេ្តស មនុស្ស​ភាគច្រើន​បាន​ដឹង​ថា ជីវិត​សិច​ប្រកប​ដោយ​សុខភាព​អាចជួយ​ប្រឆាំង​ស្រេ្តស បន្ទាប​សម្ពាធ​ឈាម និង​ជួយ​ដល់​ការ​រំលាយ​អាហារ។
៤. ការរស់នៅ​សុខ​ស្រួល ការសម្រេច​កាម​ជួយ​ឲ្យ​រាងកាយ​សម្រាក​ស្រួល​ខ្លួន រួមទាំង ការ​បញ្ចេញ​អ័រម៉ូន​អារម្មណ៍​ល្អ​ឈ្មោះ​ថា អេនដូរភីនស៍។ អ័រម៉ូន​នេះ តែង​តែ​មាន​ឥទ្ធិពល​ដល់​ការ​សម្រាក​សម្រាន្ដ​ស្រួល។ ដូច្នេះ វា​គ្មាន​អ្វី​គួរ​ឲ្យ​ភ្ញាក់ផ្អើល​ដែល​ជារឿយៗ​ក្រោយ​ពី​ឈាន​ដល់​ចំណុច​កំពូល អ្នក​ប្រាកដ​ជា​សម្រាន្ត​លង់​លក់​ស្រួល។
ការ​ឈាន​ដល់​ចំណុច​កំពូល​របស់​ស្ត្រី​មាន​ផល​ល្អ​ច្រើន​ដល់​សុខភាព​។
៥. រក្សា​រាង​ស្អាត សកម្មភាព​កីឡា​ហាត់​លើ​ប្រាណ​ប្រមាណ ៣០ នាទី​ជួយ​ដុត​បំផ្លាញ​កាឡូរី ដោយ​ការ​សិក្សា​ថា បុគ្គល​ម្នាក់​អាច​ដុត​កាឡូរី​រហូត​ដល់ ២០។
៦. វដ្ត​រដូវ​ទៀងទាត់​ល្អ ស្ដ្រី ដែល​រួមភេទ​យ៉ាងតិច​ម្ដង​ក្នុង​មួយ​សប្ដាហ៍​អាច​រក្សា​នូវ​ដំណើរ​មក​រដូវ​ទៀងទាត់​ជាង​ស្ដ្រី​ដែល​នៅ​លីវ និង​រួម​ភេទ​មិន​ទៀង​ទាត់។
៧. ជំរុញ​លទ្ធភាព​បន្ដ​ពូជ បង្កើន​លទ្ធភាព​បន្ដ​ពូជ ផ្ដល់​ថាមពល​ដល់​ក្រពេញ​គ្រប់គ្រង​លើ​របប​អាហារ សីតុណ្ហភាព​រាងកាយ និង​អារម្មណ៍ និង​ក្រពេញ​រំអិល ដែល​គ្រប់គ្រង​លើ​ការ​បញ្ចេញ​អ័រម៉ូន​បន្ដ​ពូជ ផលិត​ស៊ុត និង​ទឹក​រំអិល។
៨. ប្រយោជន៍​ដល់​សម្ផស្ស ការសិក្សា​ជាច្រើន​បាន​បង្ហាញ​ថា រួមភេទ ៣ ដង​ក្នុង ១ សប្ដាហ៍​ក្នុង​ទំនាក់​ទំនង​ស្នេហ៍​ដែល​អត់​ស្រេ្តស​អាច​ធ្វើ​ឲ្យ​អ្នក​ក្មេង​ជាង​វ័យ ១០ ឆ្នាំ។
៩. ថ្នាំ​បំបាត់​ការឈឺចាប់ ការ​ដល់​ចំណុច កំពូល​អាច ជួយ​ស្ដ្រី​ទប់​ទល់ នឹង​ការ ឈឺចាប់​ទ្វេដង រួមទាំង​ការ ឈឺចាប់​ពេល​សម្រាល កូន។ វា​ជួយ​ប្រឆាំង នឹង​កោសិកា​ជំងឺឆ្លង​រហូតដល់ ២០ ភាគរយ ទប់ទល់​ជំងឺ​ផ្ដាសាយ គ្រុន​ជំងឺ​ប្រកាំង​ជាដើម៕HR
