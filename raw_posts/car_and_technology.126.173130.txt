
ស្ទីកឃ័រ​បង្កប់​ក្នុង​អាវទ្រនាប់ ​ការពារ​ម្ចាស់​ពីអំពើ​រំលោភ​បំពាន 

ក្រុងញូវយ៉ក: ឆ្លើយតប​នឹង​បញ្ហា​សុវត្ថិភាព​របស់​សុភាព​នារី វិស្វករ MIT បាន​អភិវឌ្ឍ​បង់​ស្អិត​សម្រាប់​ពាក់​ដែល​អាច​ដឹងពី​ការរំលោភ​បំពាន​ផ្លូវ និង​ផ្ដល់​សញ្ញា «safety circle» របស់​ជនរងគ្រោះ ដើម្បី​រកជំនួយ​ឲ្យបាន​ឆាប់​បំផុត​តាម​ដែល​អាចធ្វើ​ទៅ​បាន។
ឧបករណ៍​នេះ អាច​បំពាក់​លើ​ផលិតផល​សម្លៀក​បំពាក់​គ្រប់​ប្រភេទ និង​អាច​ប្រើ​មុខងារ​ទាំង​សកម្ម​និង​អសកម្ម ក្នុង​បំណង​ការពារ​ជនរងគ្រោះ​សន្លប់​ស្ដូកស្ដឹង និង​អ្នក​ដែល​រងនូវ​ឥទ្ធិពល​គ្រឿង​ស្រវឹង ឬគ្មាន​លទ្ធភាព​រក​ជំនួយ​នៅពេល​ជួប​នឹងការ​បៀតបៀន។
គម្រោង​នេះ ឈ្មោះ Intrepid ពឹង​អាស្រ័យ​លើ​ឧបករណ៍​ស្រដៀង​នឹង​ស្ទីកឃ័រ ភ្ជាប់​ជាមួយ​កម្មវិធី​ទូរស័ព្ទ។
យោងតាម​កញ្ញា​ម៉ានីសា មូហាន ជា​អ្នកស្រាវជ្រាវ ក្នុង​មន្ទីរពិសោធន៍ MIT Media Lab ដែល​បាន​បង្ហាញ​បទពិសោធ​ផ្ទាល់​ខ្លួន​ជាសិស្ស​នៅ​ប្រទេស​ឥណ្ឌា​ម្នាក់​បាន​ឲ្យដឹង​ថា ឧបករណ៍​ស្អិតបី​ដូចជា​ស្ទីកឃ័រ​នេះមាន​សមត្ថភាព «ស្វែងរក ទាក់ទង និង​ការពារ​អំពើ​រំលោភ​បំពាន​ផ្លូវភេទ»។
វានឹង​បញ្ជូន​សារ​ទៅប្រាប់​អ្នកពាក់​ដែលថា​តើ​ពួកគេ​បាន​ដឹងខ្លួន​ឬទេ? បើ​ពួកគេ​មិន​ឆ្លើយតប​នៅ​ក្នុង​រយៈពេល​កំណត់​ណាមួយ វានឹង​បញ្ចេញ​សំឡេង​លាន់រំពង ហើយ​រយៈពេល ៣០ នាទី​ក្រោយមក វានឹង​ធ្វើការ​ទាក់ទង​ក្នុង​បរិវេណ​សុវត្ថិភាព។
យោងតាម​អ្នកស្រាវជ្រាវ វាអាច​បិទភ្ជាប់​គ្រប់​សម្លៀកបំពាក់ ក្នុង​អាវទ្រនាប់ ខោ​លីអូ ខោវែង ឬអាវ​ជាដើម។ វា​ប្រើ​អ៊ីដ្រូជែល ដើម្បី​រក្សា​ភាពស្អិត​ដោយ​មិន​របូត និងអាច​លាង​សម្អាត។ អ្វីដែល​អ្នក​ត្រូវធ្វើ​គឺ​យកតែ​គ្រឿង​អេឡិចត្រូនិក​ចេញ​ប៉ុណ្ណោះ៕HR
