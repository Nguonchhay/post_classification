
អ្នក​វិទ្យាសាស្ត្រ​កំណត់​ក្រុម​ហ្សែន​ទាក់ទិន​នឹង​ការ​រីកលូតលាស់​កម្ពស់ 

ក្រុងប៉ារីស: ក្រុម​អ្នក​វិទ្យាសាស្ដ្រ​បាន​និយាយ​កាលពី​ថ្ងៃ​អាទិត្យ​ថា ពួកគេ​បាន​រកឃើញ​ហ្សែន​ជិត​៧០០​ប្រភេទ​ដែល​កំណត់​លើ​កម្ពស់​របស់​មនុស្ស​។ ក្រុម​អន្ដរជាតិ​នេះ បាន​ប្រៀបធៀប DNA មនុស្ស​ជាង​២៥​ម៉ឺន​នាក់ ដោយ​រក​មើល​ប្រភេទ​ហ្សែន​ផ្សេងៗ​ដែល​អាច​កំណត់​ភាព​ខុស​គ្នា​នៃ​កម្ពស់​។
អ្នកស្រី ទីម ហ្វ្រេលីង (Tim Frayling) ជា​សាស្ដ្រាចារ្យ​នៅ​សាកលវិទ្យាល័យ Exeter នៅ​ភាគ​និរតី​ប្រទេស​អង់គ្លេស បាន​និយាយ​ថា៖ «ចំពោះ​ការ​ស្រាវជ្រាវ​នេះ​ដែល​អាច​បកស្រាយ​ចម្ងល់​របស់​អ្នក​វិទ្យាសាស្ដ្រ ដែល​អាច​មាន​ការ​ប៉ះពាល់​ខ្លាំង​ក្នុង​ការ​ព្យាបាល​ជំងឺ​ដែល​មាន​ឥទ្ធិពល​ដោយសារ​កម្ពស់​»។
ទាំងនេះ​រួមមាន ជំងឺ​ពុកឆ្អឹង មហារីក និង​ជំងឺ​បេះដូង​។ ក្រុម​ស្រាវជ្រាវ​បាន​គូស​បញ្ជាក់​ថា ការ​សិក្សា​កន្លង​ទៅ​បាន​បង្ហាញ​ថា បញ្ហា​កើត​ពី​តំណពូជ​អាច​មាន​ចំណែក​លើស​ពី​៨០​ភាគរយ​ដែល​កំណត់​លើ​កម្ពស់ នៅ​សល់​ជា​ជីវជាតិ​អាហារ និង​ឥទិ្ធពល​ពាក់ព័ន្ធ​នឹង​បរិស្ថាន​។
ការ​រកឃើញ​កន្លងមក​បាន​អះអាង​ពី​ទំនាក់ទំនង​រវាង​កម្ពស់ និង​ហានិភ័យ​នៃ​ជំងឺ​មហារីក​សុដន់ ឬ​ក្រពេញ​ប្រូស្ដាត និង​មាន​គ្រោះថ្នាក់​ជំងឺ​ស្ទះ​សរសៃ​ឈាម​បេះដូង​ទាប​។ ផ្ទុយ​ទៅវិញ យោងតាម​ទិន្នន័យ បាន​បង្ហាញ​ថា មនុស្ស​ទាប​ហាក់​ដូចជា​មាន​អាយុ​វែង​ជាង​អ្នក​ខ្ពស់​ទៅវិញ។ ទោះបី​យ៉ាង​ណា មូលហេតុ​ទាំងនេះ​នៅ​មិន​ទាន់​ច្បាស់លាស់​នៅ​ឡើយ​ទេ៕ HR
