
ការក្សាទុកអាហារ និង​ភេសជ្ជៈ​នៅផ្ទះ​បាយ​អាចធ្វើ​ឲ្យ​អ្នកឡើង​ទម្ងន់​ 

ក្រុងញូវយ៉ក: ប្រសិនបើ​អ្នកចង់រក្សា​រាងស្វែល កុំ​ភ្លេច​ថែទាំ​ផ្ទះ​បាយ​ឲ្យ​មានរបៀប​រៀប​រយ​ផង។ ថ្មីៗ​នេះ ការ​សិក្សា​មួយ​ បាន​បង្ហាញ​ថា ការគ្របអាហារ​ទុក​លើតុបាយ​អាច​នាំ​ឲ្យ​អ្នក​ទទួល​ទាន​ច្រើន។
វា​ត្រូវ​បាន​រក​ឃើញថា ស្ដ្រី​ដែលទុកប្រអប់​ធញ្ញជាតិ​​នៅ​ផ្ទះ​បាយ បាន​ឡើង​ទម្ងន់ជាង ៩ គីឡូក្រាម លើស​អ្នក​ជិត​ខាង​​ដែល​រក្សា​ផ្ទះ​បាយ​ស្អាត​រៀប​រយ​។
អ្នក​ដែល​ទុក​ដាក់​ភេសជ្ជៈ​ (មិនមែន​ជា​គ្រឿង​ស្រវឹង​) នៅ​ផ្ទះ​បាយ រឹតតែកើនទម្ងន់ខ្លាំង​រហូត​ដល់ជិត​ ១២ គីឡូក្រាមឯណោះ​។
យ៉ាង​ណា​មិញ ក្រុម​អ្នកស្រាវជ្រាវមក​ពី​សាកល​វិទ្យាល័យ​ខូរណែល​នៃ​រដ្ឋ​ញូវយ៉ក​ សហរដ្ឋអាមេរិក បាន​រក​ឃើញថា អ្នកដែលរមែង​បម្រុង​ទុក​ផ្លែ​ឈើ​មួយចាន​លើតុ​អាហារ បាន​ឡើងទម្ងន់ជិត ៦ គីឡូក្រាម។
អ្នកដឹកនាំ​ការ​សិក្សា លោក​សាស្ដ្រាចារ្យ ប្រៃអេន​ វ់ាន់​ស៊ីង​ បាន​ឲ្យ​ដឹងថា​៖ «វា​ជា​ទម្លាប់​ទូទៅ See-Food Diet មានន័យ​ថា អ្នកទទួល​ទាននូវអ្វីដែល​បាន​ឃើញ​។ សម្រាប់​អ្នកចូលចិត្ត​ធញ្ញជាតិ​ជា​អាហារ លទ្ធផល​បាន​បង្ហាញគួរ​ឲ្យភ្ញាក់​ផ្អើល​។ ប្រាកដ​ណាស់ ធញ្ញជាតិពិតជា​អា​ហារ​ជំនួយ​សុខភាព​ តែ​បើ​អ្នកទទួល​ទាន​ច្រើន​រៀង​រាល់​ដែល​អ្នកបាន​ដើរ​កាត់​ឃើញ​ វានឹងមិន​ធ្វើ​ឲ្យ​អ្នក​រក្សា​រាង​​នៅស្លីមឡើយ»។
ចំពោះ​កា​រ​សិក្សា ដែលត្រូវ​បាន​ចុះផ្សាយ​ក្នុង​ទស្សនាវដ្ដី​អប់រំ​សុខភាព​ និង​អត្ត​ចរិត​ បាន​​បង្ហាញ​ថា ផ្ទះបាយចំនួន ២០០ ត្រូវ​បាន​ថត​រូប​ដើម្បី​កំណត់ថាតើ​ការទុកដាក់​អាហារ​លើតុ​បាយអាចជា​ដើម​ចមនៃ​ការ​កើន​ទម្ងន់​របស់​ស្ដ្រី​ដែល​រស់​​នៅ​តាម​ផ្ទះ​រៀង​ៗ​ខ្លួន​ដែរ​ឬទេ? HR
