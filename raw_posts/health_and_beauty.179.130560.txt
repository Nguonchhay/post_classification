
ការ​លាងដៃ​៣០​វិនាទី​រាល់​៤​ម៉ោង​ម្ដង​ជួយ​ការពារ​សុខភាព 

ក្រុងឡុងដ៍ៈ ក្រុម​អ្នកស្រាវជ្រាវ​បាន​រកឃើញ​ថា​ដៃ​ទាំង​គូ​របស់​មនុស្ស​មាន​មេរោគ​ច្រើន​ជាង​វត្ថុ​ប្រើប្រាស់​សាធារណៈ​ទៅ​ទៀត។
មនុស្ស​ម្នាក់ៗ​ជា​មធ្យម​តែង​មាន​បណ្តុំ​បាក់តេរី​ប្រមាណ​១០​លាន​តោង​នៅលើ​ដៃ​ទាំង​គូ​របស់​ខ្លួន ហើយ​បាក់តេរី​ទាំងនោះ​អាច​ឆ្លង​ពេល​ដៃ​របស់​យើង​ប៉ះ​នឹង​មាត់ ភ្នែក និង​ច្រមុះ​ធ្វើឲ្យ​ងាយ​កើត​មាន​ជំងឺ​ផ្សេងៗ​។
ការ​ស្រាវជ្រាវ​ក៏​កត់សម្គាល់​ផង​ដែរ​ថា ក្នុង​ពិភពលោក​មាន​មនុស្ស​១២​ភាគរយ​ប៉ុណ្ណោះ​ដែល​មាន​ទម្លាប់​លាង​សម្អាត​ដៃ​មុន​ញ៉ាំ​អាហារ​។
យោងតាម​អង្គការ​សុខភាព​ពិភពលោក ការ​លាងដៃ​អាច​ការពារ​ជីវិត​មនុស្ស​១​លាន​នាក់​ក្នុង​ពិភពលោក​ជា​រៀងរាល់​ឆ្នាំ​ឲ្យ​រួច​ផុត​ពី​ការ​ស្លាប់​ដោយ​ជំងឺ​អាសន្នរោគ រាករូស និង​ជំងឺ​ឆ្លង​តាម​ប្រព័ន្ធ​ដង្ហើម​។
ក្រុម​អ្នក​ជំនាញ​ខាង​សុខភាព​បាន​ផ្តល់​អនុសាសន៍​ឲ្យ​លាង​ដៃ​នឹង​សាប៊ូ​ដោយ​ធ្វើ​ចលនា​ត្រដុស​ឲ្យ​បាន​យ៉ាង​ហោច​៣០​វិនាទី សឹម​លាង​ជម្រះ​នឹង​ទឹកស្អាត​។ ការ​លាង​គួរ​ធ្វើ​ឡើង​ជា​រៀងរាល់​៤​ម៉ោង​ម្ដង។ ទោះ​យ៉ាង​ណា មនុស្ស​ជាច្រើន​ប្រើ​ពេល​លាង​ដៃ​មិន​ដល់​១៥ វិនាទី​ផង៕ PR
