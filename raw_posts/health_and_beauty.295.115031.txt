
ទឹកឪឡឹក​មាន​អត្ថប្រយោជន៍​ខ្លាំង​សម្រាប់​អ្នក​ហាត់ប្រាណ 

130821_22b
ក្រុងឡុងដ៍ៈ គេ​ជឿ​ថា​ជាតិ​អាស៊ីត​អាមីណូអ៊ីលស៊ីទ្រូលីន​ដែល​រក​ឃើញ​នៅក្នុង​ទឹក​ឪឡឹក​នោះ​អាច​ជួយ​កាត់​បន្ថយ​នូវ​អាការ​ឈឺចាប់​ឬ​ចុករួយ​សាច់ដុំ​របស់​អត្តពលិក​ឬ​អ្នក​ហាត់ប្រាណ​បាន​មែន​។
តាម​ពិត​ទៅ​ទឹក​ឪឡឹក​នេះ​វា​បាន​ក្លាយ​ជា​ភេសជ្ជៈ​មាន​ប្រជាប្រិយភាព​របស់​អ្នក​ហាត់​កីឡា​ឬ​អត្តពលិក​តាំងពី​យូរ​ណាស់​មក​ហើយ តែ​ក្រុម​អ្នក​វិទ្យាសាស្រ្ត​បាន​ប្រើ​វា​ជា​លេស​មួយ​ដើម្បី​ធ្វើ​ឲ្យ​វា​ជា​ភេសជ្ជៈ​មួយ​ប្រភេទ​ត្រូវ​បាន​គេ​ចាប់​អារម្មណ៍​វា​នា​រដូវក្តៅ​នេះ​តែ​ប៉ុណ្ណោះ​។
នៅក្នុង​របាយការណ៍​ចុះ​ផ្សាយ​របស់​សារព័ត៌មាន​JAFC ក្រុម​អ្នក​ស្រាវជ្រាវ​បាន​ពន្យល់​ថា​ការ​ស្រាវជ្រាវ​លើ​ទឹកឪឡឹក​នេះ​ត្រូវ​បាន​គេ​សិក្សា​រួច​មក​ហើយ​ដោយ​បង្ហាញ​ថា​វា​សម្បូរ​ជាតិ​អុកស៊ីតកម្ម​ឬ​អង់ទីអុកស៊ីដង់​ច្រើន​និង​មាន​សក្តានុពល​ជួយ​បង្កើន​ជាតិ​ប្រូតេអ៊ីន​ផ្នែក​សាច់ដុំ​និង​ជួយ​បង្កើន​ថាមពល​សកម្មភាព​លំហាត់ប្រាណ​នានា​បាន​ល្អ​។
ចំពោះ​ការ​ស្រាវជ្រាវ​ពី​មុន​មក​នោះ​បាន​បង្ហាញ​ថា​ទឹកឪឡឹក​ក៏​អាច​ជួយ​ការពារ​ប្រភេទ​ជំងឺ​បេះដូង​បាន​ដែរ​ដោយ​វា​អាច​កាត់​បន្ថយ​ជាតិ​កូលេសស្តេរ៉ូល​អាក្រក់​បាន​ពាក់កណ្តាល​។
ដោយឡែក​ក្រុម​ស្រាវជ្រាវ​លើក​នេះ​បង្ហាញ​ថា​ការ​ញុំា​ទឹកឪឡឹក​ឲ្យ​បាន​ប្រចាំ​នោះ​វា​អាច​ជួយ​រក្សា​ទម្ងន់​បាន​ល្អ​និង​ធ្វើឲ្យ​ជាតិ​ខ្លាញ់​ក្នុង​ឈាម​មាន​តិច​៕PR
