
នំបុ័ង​ឈីស​តុក្កតា​សេះ​ដុះ​ស្នែង​យូនីខន រសជាតិ​ឆ្ងាញ់ ឃ្យូត​កប់​ហ្មង 

ភ្នំពេញ: ស្ថិតនៅ​លើ​ផ្លូវ ៦៣ កែង​ផ្លូវ ២១៤ នៅ​ជិត K-Buffet ក្បែរ​សាលា ACE សម្តេច​ប៉ាន) អាហារដ្ឋាន​រទេះ​ជាច្រើន​ផ្ដុំគ្នា​លក់​នូវ​ចំណី​អាហារ​ឆ្ងាញ់ៗ ដោយ​ការ​តុប​តែង​រទេះ​គ្រប់​ពណ៌​មើល​ទៅ​ទាក់​ភ្នែក​ដល់​អ្នកដំណើរ​ឆ្លងកាត់ ចង់​ឈប់​ចូល​មើល និង​ភ្លក្ស​រសជាតិ​អាហារ។
នៅក្នុង K 63 អាហា​រដ្ឋាន​រទេះ​នេះ​មាន​លក់​ចំណី​អាហារ​ជាច្រើន​ប្រភេទ​ដូចជា គុយទាវ មី​ស៊ុប មាន់​ចៀន ខួរ​ចំហ៊ុយ បាយ​ឆា បុកល្ហុង នំ​ប៉ាវ​ស្រូវ​សាលី គ្រឿង​សមុទ្រ បង្អែម និង​នំ​ជាច្រើន​ទៀត។ ក្នុង​ចំណោម​ចំណី​អាហារ​ទាំង​នោះ រទេះ​លក់​នំបុ័ង​ឈីស​ពណ៌​ផ្កាឈូក​ស្រស់​ស្អាត តុបតែង​បែប​ឃ្យូតៗ ពិសេស​ជាមួយ​ការ​តាំង​រូប​សេះ​ដុះ​ស្នែង (យូនីខន) ជា​តុក្កតា​កំពុង​ពេញ​និយម​ពី​យុវវ័យ។
កញ្ញា អ៊ុក ស៊ីរីតា អ្នកលក់​នំ​បុ័ងឈីស​វ័យក្មេង​ស្រស់​ស្អាត​កំពុងតែ​ទាញ​នំ​ឈីស​បណ្ដើរ និង​និយាយ​ថា៖ «នំ​បុ័ង​ឈីស​នេះ​នៅ​ស្រុក​គេ​គឺមាន​ការ​និយម​ញ៉ាំ​ខ្លាំង អ៊ីចឹង​ហើយ​បាន​ជាខ្ញុំ​សម្រេច​ចិត្ត​ទៅ​រៀន​ធ្វើ​នំ​នេះ​ពី​ស្រុក​ក្រៅ ដើម្បី​យក​មក​លក់​ក្នុង​ស្រុក​ខ្មែរ​យើង ទាំង​នំ​បុ័ង​ឈីស និង​សម្ភារ​ផ្សេងៗ​គឺ​ខ្ញុំ​កុម្ម៉ង់​យក​មក​ផ្ទាល់ ដោយ​ប្រអប់ រូប​យូនី​ខន​គឺ​យើង​រចនា​ម៉ូត​ដោយ​ខ្លួនឯង»។
នំបុ័ង​ឈីស​នេះ​មួយ​តម្លៃ ១ ម៉ឺន​រៀល ហើយ​ក្នុង​ថ្ងៃ​បុណ្យ​ណូអែល​ខាងមុខ​នេះ ការទិញ​នំបុ័ង​ឈីស​ចាប់​ពី ១០ ឡើង​ទៅ​នឹង​ទទួល​បាន​អាវយឺត​រចនា​ម៉ូដ​យ៉ាង​ពិសេស​មួយ។
នំបុ័ង​ឈីស​យូនីខន ទូរស័ព្ទ​លេខ ០៦៨ ៨៣ ៥៥៥៥៕
