
Bale៖ Real Madrid គឺ​ជាក្រុម​ខ្លាំង​ជាង​មុន​​ ដោយ​គ្មាន Ronaldo 

ក្រុង​ឡុងដ៍:  Gareth Bale បាន​ឈ្នះ​ពាន​ក្រប​ខ័ណ្ឌ Champions League ៤លើក ក្នុង​រយៈ​ពេល​៥​ឆ្នាំ ក្នុង​ក្លិប Real Madrid ប៉ុន្តែ ជឿជាក់​ថា ក្លិប​យក្ស​របស់​អេ​ស្ប៉ាញ​មួយ​មួយ​នេះ អាច​កាន់​តែ​មាន​ភាព​ខ្លាំង​ជាង​មុន​ក្នុង​ការ​ប្រជែង​យក​ការ​ឈ្នះ​ពាន​ក្រប​ខ័ណ្ឌកំពូល​អឺ​រ៉ុប​ជាលើក​ទី​១៤​របស់​ពួក​គេ បើ​ទោះ​បី​បាត់​បង់​តារាឆ្នើម Cristiano Ronaldo ក៏ដោយ​។
Bale បាន​បង្ហាញ​ពី​ទម្រង់​លេង​យ៉ាងល្អ បើ​​គិត​ចាប់​តាំងពី​ការ​ចាក​ចេញ​របស់ Ronaldo ទៅ​កាន់ Juventus តាម​រយៈ​ការ​ស៊ុត​បាល់​បញ្ចូល​រាល់​​ការ​ឈ្នះ​ការប្រកួត​​បើក​ឆាក​​ទាំង​៣លើក​នៃក្រប​ខ័ណ្ឌ La Liga របស់​ក្រុម Real និង​បាន​ជួយ​ឲ្យ Isco រក​បាន​គ្រាប់​បាល់​តាម​ស្មើ​ក្នុង​ពេល​បញ្ចប់​ក្នុង​លទ្ធផល​ស្មើ ១-១ នៅ​លើ​ទឹកដីក្រុម Athletic Bilbao កាល​ពី​ថ្ងៃ​សៅរ៍​។
Bale បាន​ប្រាប់​កា​សែត​ចក្រ​ភព​អង់គ្លេស​ថា៖   «ពិត​ណាស់ វា​នឹង​មាន​ភាព​ផ្សេង​គ្នា​បន្តិច​បន្តួច ពី​ការ​មាន​កីឡាករ​ដ៏​ឆ្នើម​ម្នាក់​។ វា​ប្រហែល​ជា​មាន​ការ​ធូរ​ស្រាល​បន្តិច​។ ខ្ញុំ​គិត​ថា វា​មាន​នូវ​ការ​លេង​ជាក្រុម​ច្រើន​ជាង​ និង​ការ​ធ្វើ​ការ​ក្នុងនាម​ជា​​ក្រុម​មួយ ជាង​ការ​ផ្តោត​លើ​តែ​កីឡាករម្នាក់​»​៕   IS
