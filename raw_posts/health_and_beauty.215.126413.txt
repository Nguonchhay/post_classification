
៣,៣​លាន​នាក់​ស្លាប់​ដោយសារ​គ្រឿង​ស្រវឹង​ក្នុង​មួយ​ឆ្នាំ 

ក្រុងឡុងដ៍ៈ ការ​ផឹក​គ្រឿង​ស្រវឹង​អាច​បណ្តាល​ឲ្យ​មនុស្ស​ជាង​៣,៣​លាន​នាក់​ស្លាប់ នៅក្នុង​ឆ្នាំ​២០១២ ដោយសារ​តែ​វា​បង្ក​ឲ្យ​មាន​ជា​ជំងឺ​មហារីក និង​បង្កើត​អំពើ​ហិង្សា​នានា។ នេះ​បើ​យោង​តាម​សេចក្តី​ប្រកាស​កាលពី​ថ្ងៃ​ចន្ទ​របស់​អង្គការ​សុខភាព ពិភពលោក​(WHO) យោង​តាម​របាយការណ៍​ពី​១៩៤​ប្រទេស។
មិន​តែ​ប៉ុណ្ណោះ​អង្គការ​សុខភាព​ពិភពលោក​ក៏​បាន​អំពាវនាវ​ដល់​រដ្ឋាភិបាល​នៃ​ប្រទេស​នានា​នៅលើ​ពិភពលោក​ឲ្យ​ចាត់វិធានការ​កំណត់​ជាក់លាក់​លើ​គ្រោះមហន្តរាយ​នេះ​ឲ្យ បាន​ខ្លាំងក្លា​ផង​ដែរ។
លោក អូលេក ឆេសណូវ អ្នក​ជំនាញ​សុខភាព​របស់​អង្គការ WHO​បាន​និយាយ​ថា៖ «វា​បាន​សម្លាប់​មនុស្ស​ប្រុសស្រី​កាន់តែ​ច្រើន ហើយ​គ្រឿងស្រវឹង​អាច​ជំរុញ​ឲ្យ​មាន​ជំងឺ​ជាង​២០០​ប្រភេទ។ ជាក់ស្តែង​កាលពី​ឆ្នាំ​២០១២​កន្លងមក​ការ​ផឹក​សុរា​បាន​សម្លាប់​មនុស្ស​អស់ ៣,៣​លាន​នាក់​ទូទាំង​ពិភពលោក»៕
