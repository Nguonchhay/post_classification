
តាក់ស៊ី​រ៉ូបូត​ នឹង​ធ្វើ​ឲ្យ​ក្រុមហ៊ុន​ផលិត​រថយន្ដ ​ត្រូវ​ចេះ​បត់​បែន​ឆាប់​រហ័ស 

ក្រុងប៉ារីស: នៅ​ថ្ងៃ​ទី ២២ ខែ​វិច្ឆិកា ឆ្នាំ ២០២៨ សារ៉ា ជា​អ្នក​ម្ដាយ​វ័យក្មេង បាន​ផ្ដល់​ស្នាម​ថើប​ដល់​កូន​ពីរ​នាក់​មុន​ពេល​ឈាន​ជើង​ចូល​រថយន្ដ​បើកបរ​ដោយ​ស្វ័យប្រវត្ដិ ដែល​នឹង​នាំ​កូនៗ​ទៅ​សាលា​រៀន។
សារ៉ា អត់​មាន​រថយន្ដ ហើយ​ក៏គ្មាន​គម្រោង​ទិញ​វា​ដែរ។ ការ​រស់នៅ​ក្នុង​ជាយ​ក្រុង អ្នកស្រី​មាន​ផែនការ​ជា​ច្រើន​ក្នុង​ឆាក​ជីវិត ហើយ​លទ្ធផល​គឺថា វា​មាន​តម្លៃ​ថោក​ពេល​ហៅ​រថយន្ដ​ជិះ​តែ​ពេល​ត្រូវការ​ម្ដងម្កាល។
«តាក់ស៊ី​រ៉ូបូត» ធ្វើ​ឲ្យ​ជីវិត​របស់​អ្នកមាន​ភាព​ងាយ​ស្រួល ប៉ុន្ដែ​ទាល់​តែ​ក្រោយ​ពេល​ដែល​រថយន្ដ​ប្រភេទ​នេះ​បាន​កែប្រែ​មុខ​មាត់​ថ្មី ដែល​ក្រុមហ៊ុន​ផលិត​រថយន្ដ​ពឹង​អាស្រ័យ​រាប់​ទសវត្សរ៍​មក​ហើយ។
រជ្ជកាល​ថ្មី​កំពុងតែ​ខិតចូល​មក​ដល់ ដោយ​ក្រុមហ៊ុន​ផលិត​រថយន្ដ​ធំៗ​កំពុង​ប្រណាំង​ប្រជែង​ផលិត​រថយន្ដ​អគ្គិសនី​ស្វ័យប្រវត្ដិ និង​រថយន្ដ​ដឹក​ទំនិញ​ដែល​គ្រាន់​តែ​បញ្ជា​តាម​ទូរស័ព្ទ​ដៃ។
ច្បាស់​ណាស់ បរិស្ថាន​កខ្វក់​កំពុងតែ​ញាំញី​ទីក្រុង​នានា ជុំវិញ​ពិភពលោក ដោយ​ចិន ពិតជា​ត្រូវការ​រថយន្ដ​ស្ទួយ​បរិស្ថាន​ទីក្រុង​កំពុង​មាន​សម្ទុះ​ខ្លាំង។
បញ្ហា​កកស្ទះ​ចរាចរណ៍​ក៏​រំខាន​ដល់​ពេលវេលា​អ្នក​ដំណើរ ដែល​អ្នក​រស់នៅ​ក្នុង​ទីក្រុង​ជាច្រើន លែង​ចង់​បើកបរ​ដោយ​ខ្លួនឯង​ទៀត​ហើយ។
តាក់ស៊ី​រ៉ូបូត​នឹង​កើន​ប្រជាប្រិយភាព ហើយ​តម្រូវការ​រថយន្ដ​ឯកជន​នឹង​ធ្លាក់ នេះ​បើ​យោង​តាម​ក្រុមហ៊ុន​ផ្ដល់​ប្រឹក្សា​អាល្លឺម៉ង់ Roland Berger។
អ្នកជំនាញ​ផ្នែក​ឧស្សាហកម្ម​រថយន្ដ ព្រមាន​ថា ក្រុមហ៊ុន​ផលិត​រថយន្ដ មិន​បត់​បែន​តាម​ស្ថានការណ៍ នឹង​មិន​អាច​រស់​តទៅ​ទៀត​បាន​ទេ៕
