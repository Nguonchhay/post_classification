
ស្វែង​យល់​ពី​មូលហេតុ​សុបិន​សើម​ខោ​របស់​ស្ដ្រី 

សុបិន​សើម​ខោ ជា​ពាក្យពេចន៍​ដែល​រមែង​ប្រើប្រាស់​ជាមួយ​បុរស។ ប៉ុន្ដែ​ជាក់ស្ដែង ស្ដ្រី​ក៏មាន​សុបិន​ប្រភេទ​នេះ​ដែរ។
ការបង្កើត​អារម្មណ៍​ស្រើប​ស្រាល និង​ហៀរ​ទឹក​ខាងក្រោម​ពេល​កំពុង​លង់​លក់ វា​មិនមែន​ជា​បញ្ហា​ចោទ​ចំពោះ​ស្ដ្រី​នោះ​ទេ។ ខាងក្រោម​នេះ​ជាអ្វី​ដែល​អ្នក​ត្រូវ​ដឹង​អំពី​សុបិន​សើម​ខោ​របស់​ស្ដ្រី។
១. តើ​សុបិន​សើម​ខោ​ជា​អ្វី?
វា​សំដៅ​លើការ​បញ្ចេញ​ទឹករំអិល​ពេល​រាត្រី​ចំពោះ​បុរស​ត្រេក​ត្រអាល​នឹង​កាមគុណ។ លិង្គ​ពួកគេ​នឹង​ក្រោក​ឈរ​ត្រង់​ឆ្កឺត។
សម្រាប់​ស្ដ្រី វា​សំដៅ​លើ​អារម្មណ៍​ផ្លូវភេទ​អំឡុង​ពេល​ដេក​លក់ ដែល​នាំ​ឲ្យ​មាន​សំណើម​ក្នុង​ទ្វារ​មាស និង​ដឹង​ខ្លួន​ឡើង​ជាមួយ​នឹងការ​ឈាន​ដល់​កាម​តម្រេក។
២. សម្រើប​ផ្លូវភេទ​ពេល​គេង​ស្កប់
អំឡុងពេល​ដំណេក​ស្កប់ ឈាម​ហូរ​ក្នុង​បរិវេណ​ត្រគាក ដែល​នាំ​ឲ្យ​បុរស​ដំឡើង​ឫទ្ធិ ខណៈ​ស្ដ្រី​មាន​សំណើម​ទ្វារ​មាស។
ស្ដ្រី មាន​អារម្មណ៍​ផ្លូវភេទ​ខ្លាំង​ពេល​មើល​កុន​ក្ដៅ​សាច់ ឬ​សម្រេច​កាម​ដោយ​ប្រើ​ដៃ។ ជា​ទូទៅ ស្ដ្រី​រមែង​ភ្ញាក់​ដឹងខ្លួន​ពេល​មាន​ចំណង់​ផ្លូវភេទ ឬ​ឈាន​ដល់​ចំណុច​កំពូល។
៣. សុបិន​របស់​ស្ដ្រី​ពិបាក​សិក្សា
ការស្រាវជ្រាវ​លើ​សុបិន​សើម​ខោ​ចំពោះ​ស្ដ្រី​ពិបាក​ក្នុងការ​ធ្វើ​ឡើង​ពី​ព្រោះ​មិន​ដូចជា​បុរស ស្ដ្រី​មិន​បង្ហាញ​ភ័ស្ដុតាង​អ្វី​ជា​ដុំកំ​ភួន​ចំពោះ​ការ​ស្រើប​ស្រាល​របស់​ខ្លួន​ឡើយ។
៤.ស្ដ្រី​ប៉ុន្មាន​នាក់​ឆ្លងកាត់​រឿងនេះ
ការចុះផ្សាយ​ក្នុង​ព្រឹត្តិបត្រ​ស្រាវជ្រាវ​សិច បាន​បង្ហាញ​ថា ស្ដ្រី​ប្រមាណ ៨៥ ភាគរយ ធ្លាប់​មាន​សុបិន​សិច​អាយុ​មុន ២១ ឆ្នាំ។ យ៉ាងណា​មិញ សុបិន​សើម​ខោ​កើត​ឡើង​គ្មាន​ដែន​កំណត់​ចំពោះ​ក្មេង​ស្រី​កំពុង​ពេញវ័យ។
៥. តើ​ស្ដ្រី​គេង​ទាំង​ខ្លួន​ឈាន​ដល់​ចំណុចកំពូល​យ៉ាង​ដូចម្ដេច?
Alfred Kinsey អ្នកស្រាវជ្រាវ​ផ្នែក​ផ្លូវភេទ បាន​កំណត់​ការសម្រេច​កាម​ពេល​រាត្រី​របស់​ស្ដ្រី គឺជា​អារម្មណ៍​ចំណង់​ផ្លូវភេទ​អំឡុង​ពេល​ដេក​ដែល​ធ្វើ​ឲ្យ​ស្ដ្រី​ភ្ញាក់​ដឹងខ្លួន​ដើម្បី​ទទួល​យក​នូវ​បទពិសោធ​ដ៏​ស្រើប​ស្រាល​នេះ។
៦. ភាព​ញឹកញាប់​នៃ​សុបិន​សើម
ស្ដ្រី​ជួប​បទពិសោធ​ស្នេហា​ក្នុង​សុបិន​តិចតួច​ជាង​បុរស។ កង្វះការ​ស្រាវជ្រាវ​លើ​ប្រធានបទ​នេះ​បាន​ធ្វើឲ្យ​ពិបាក​ស្វែង​យល់​ពីភាព​ញឹកញាប់​របស់​ស្ដ្រី តែ​ខ្លះ​ថា ស្ត្រី​ជួប​រឿង​នេះ​ជាច្រើន​សា​ក្នុង​មួយ​ឆ្នាំៗ និង​ខ្លះ​ទៀត​ថា​អាច​ច្រើន​ដង​ក្នុង​មួយ​យប់​ក៏មាន។
៧. យល់សប្ដិ​ឃើញ​រួមភេទ
កត្ដា​នាំ​ឲ្យ​សើម​ខោ​ភាគច្រើន​គឺ​ពាក់ព័ន្ធ​នឹង​សុបិន​សិច។ ប៉ុន្ដែ​វា​អាច​មក​ពី​កត្ដា​ផ្សេង។ ដោយសារ​អំឡុង​ពេល​សុបិន​សើម​ខោ ឈាម​ហូរ​ទៅ​កាន់​បរិវេណ​ត្រគាក​កើន​ឡើង អ្នក​អាច​មាន​អារម្មណ៍​រំជើប​រំជួល និង​កើត​ជា​សុបិន​សិច។
៨. សុបិន​សើម​ខោ​គឺ​សុខភាព​ល្អ
គ្មាន​ទោស​ពៃរ៍​អ្វី​ឡើយ​ពេល​អ្នក​សុបិន​សើម​ខោ​នោះ។ វា​គ្រាន់តែ​បញ្ជាក់​ថា មុខងារ​នៃ​រាងកាយ​កំពុងតែ​ដំណើរការ​ប្រក្រតី។ ចាត់​ទុក​វាជា​កាដូ​ពី​ព្រះ​ជា​ម្ចាស់​ទៅ​ចុះ៕HR
