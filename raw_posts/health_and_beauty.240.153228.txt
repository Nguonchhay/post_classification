
ម៉ោង​ ៣ ​រសៀល​ជា​វេលា​អ័រម៉ូន​ភេទ​ទាំង​ពីរ​ស៊ី​ចង្វាក់​គ្នា​ឡើង​ឋាន​សួគ៌ 

ក្រុង​ញូវយ៉ក: វេលា​ដ៏​ស័ក្ដិសម​បំផុត​ក្នុង​ការ​រួម​មេត្រី​ គឺ​នៅ​ម៉ោង​ ៣ រសៀល​ នៅពេល​មនុស្សជា​ច្រើន​កំពុង​មមាញឹក​នឹង​ការងារ​។ វា​ជា​វេលា​បុរស និង​នារី មាន​កម្រិត​អ័រម៉ូន​ចំណង់​ផ្លូវ​ភេទ​ខ្ពស់​បំផុត​។
ពេល​រសៀល​ ស្ដ្រី​បង្កើន​កម្រិត​អ័រម៉ូន​ខូរទីសូល​ខ្ពស់​ ដែល​ជួយ​ភ្ញោច​អារម្មណ៍​ និង​មាន​ថាមពល​ខ្លាំង​បំផុត​។ ដូច​គ្នា​នេះ​ដែរ បុរស​ក៏​បង្កើន​កម្រិត​អ័រម៉ូន​អូស្ដ្រូសែន​ខ្ពស់​ ដែល​ជំរុញ​ចំណង់​ត្រេក​ត្រអាល​ពេល​រួម​ភេទ​។
អ្នក​ជំនាញ​ផ្នែក​អ័រម៉ូន វេជ្ជ​បណ្ឌិត អាលីសា វីតទី បាន​ចាត់​ទុក​ម៉ោង ៣ រសៀល​ជា​វេលា​ «​ចំណង់​ពេល​រសៀល​» ដោយ​បាន​និយាយ​ថា វា​ជា​ឱកាស​ដ៏ល្អ​បំផុត​សម្រាប់​បំពេញ​ចំណង់​ផ្លូវ​ភេទ​របស់​គូស្នេហ៍​ទាំង​ទ្វេ​។ ភាគី​ខាង​បុរស​អាច​ជា​អ្នក​ជួយ​ដាស់​អារម្មណ៍​​ឲ្យ​ដៃគូ​កាន់​តែ​ថ្ងួច​ថ្ងូរ​ និង​ស្រើប​ស្រាល​។
ជា​អកុសល ដោយ​វា​ជា​វេលា​កំពុង​ជាប់​ដៃ​នឹង​ការងារ វា​ធ្វើ​ឲ្យ​គូស្នេហ៍​ទាំង​ពីរ​ពិបាក​លៃលក​ឱកាស​ខ្លាំង​ណាស់។
យ៉ាង​ណា​មិញ ការ​សិក្សា​មួយ​ផ្សេង​បាន​បង្ហាញ​ថា រាង​កាយ​មនុស្ស​បាន​ផលិត​អ័រម៉ូន​សិច​នៅ​ពេល​ព្រឹក​ព្រលឹម​។ អ័រម៉ូន​តេស្ដូស្ទើរ៉ុន​ របស់​បុរស​កើន​ឡើង​ខ្លាំង​នៅ​ម៉ោង ៧ ព្រឹក រីឯ​នារី​ទំនង​បង្កើន​ចំណង់​ពេល​ក្រោក​ពី​ដំណេក​។
ការ​សិក្សា​របស់​អាមេរិក​ បាន​បង្ហាញ​ថា ការ​ចំណាយ​ពេល​បបោស​អង្អែល​ជា​មធ្យម​មាន​អានុភាព​ស្ទើរ​តែ​ស្មើ​ពីរ​ដង​នៅ​ពេល​ព្រឹក​ព្រលឹម​ ហើយ​ការ​ស្រាវជ្រាវ​របស់​អ៊ីតាលី វិញ​រក​ឃើញ​ថា ពេល​ព្រឹក​ជា​វេលា​ដែល​គូ​ស្នេហ៍​អាច​ឈាន​ដល់​ចំណុច​កំពូល និង​ជា​ឱកាស​មាន​ផ្ទៃ​ពោះ​ខ្ពស់៕ HR
