
ឧបករណ៍​បំពង​សំឡេង​ដ៏តូច​តម្លៃ ៣ ពាន់​ដុល្លារ​ឮសូរ​ស្មើ​បាស់ ១ បន្ទប់ 

ក្រុងប៉ារីស: ជា​មួយ​នឹង​ថាម​ពល​សំឡេង ៤៥០០ វ៉ាត់ និង​ ១០៨ ដេ​ស៊ីបេល ឧបករ​ណ៍​បំពង​សំឡេង​ឥត​ខ្សែ​ Phantom Gold មាន​សមត្ថភាព​អាច​​បំប៉ើង​អ្នក​បាន​។
ក្រុម​អ្នក​ផលិត​នៅ​ក្រុម​ហ៊ុន​សោត​ទស្សន៍​បារាំង Devialet បាន​ឲ្យ​ដឹងថា និយាយ​ពី​អានុភាព​សំឡេង​វិញ Phantom Gold មាន​សមត្ថ​ភាព​ស្មើ​នឹង​ខនសឺត​រ៉ុក​បន្ដ​ផ្ទាល់។
Phantom Gold របស់​ក្រុម​ហ៊ុន Devialet គឺជា​បច្ចេកវិទ្យា​ចុង​ក្រោយ​បំផុត និង​កំពូល​បំផុត​លើស​សែ​ស្រ​ឡាយ Phant​om ដទៃ​ទៀត​របស់​ក្រុម​ហ៊ុន​ រួមមាន គ្រឿង​បំពង​សំឡេង​តូច​ៗ​បច្ចេកវិទ្យា​ទំនើប​ ដែល​អាច​ដាក់​ជំនួស​ធុង​បាស់​ធំៗ​ពេញ​ក្នុង​បន្ទប់​។
នៅមាន​ការ​រចនា​ម៉ូដ និង​សម្ភារ​ដែល​ប្រើ​ដើម្បី​ផលិត​បាស Phantom Gold ដ៏​តូច​ច្រឡឹង​នេះ។ វា​មើល​ទៅ​ដូចជា​ស៊ុត​សត្វ​ចម្លែក​ តែតាម​ការ​ពិត​ វាជា​បាស់​សំឡេង​ដាយ​ណូស័រ​។
ការ​ឌីហ្សាញ​ពណ៌​មាស​ផ្នែក​ខាង​មុខ​គឺជា​ប្លាទីន​ ២២ ការ៉ាត់​។ លោក ឃ្វេន​ទីន សានី ជា​សហ​ស្ថាប​និក​ បាន​ឲ្យ​ដឹងថា វាមាន​រូបរាង​ដូចជា​ស្វែរ ពីព្រោះ​វិស្វករ​បាន​បញ្ជាក់​ប្រាប់ថា វាជា​រូបរាង​សម​បំផុត​សម្រាប់​គ្រឿង​បំពង​សំឡេង​ដែល​ឮ​ខ្លាំង។
Phantom Gold មាន​តម្លៃ​ ២៩៩០ ដុល្លារ​ ប៉ុន្ដែ​ក្រុម​ហ៊ុន បាន​អះអាង​ថា តម្លៃ​នេះ​សម​រម្យ​ហើយ​សម្រាប់​ឧបករ​ណ៍​បំពង​សំឡេង​ឥត​ខ្សែ​ដ៏ល្អ​បំផុត​ក្នុង​ពិភពលោក​ ដែល​មាន​សមត្ថភាព​ស្មើ​នឹង​បាស់​មួយ​បន្ទប់៕HR
