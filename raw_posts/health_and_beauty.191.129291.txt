
វិធីសាស្រ្ត​ព្យាបាល​បុរាណ​ចិន​ប្រើ​ភ្លើង​ដុត​លើ​ប្រាណ 

ក្រុងប៉េកាំងៈ ជាច្រើន​សតវត្សរ៍​មក​ហើយ​នៅ​ប្រទេស​ចិន ការ​ប្រើ​ភ្លើង​ដុត​លើ​ខ្លួន​ត្រូវ​បាន​គេ​ជឿ​ថា​អាច​កែរោគ​១០០​មុខ​មិន​ថា បញ្ហា​ស្រ្តេស ជំងឺ​ផ្នែក​រំលាយអាហារ ការ​ឈឺ​ចុកចាប់​ដ៏រ៉ាំរ៉ៃ ជំងឺ​គ្មាន​កូន សូម្បីតែ​មហារីក​។
ការ​ព្យាបាល​បែប​នេះ​អ្នក​ជំងឺ​ត្រូវ​ចំណាយ​ប្រាក់​ចំនួន​៤៨​ដុល្លារ ក្នុង​មួយ​ម៉ោង​ដោយ​ការ​ព្យាបាល​គ្រាន់តែ​ប្រើ​ឱសថ​បុរាណ​លាប​លើ​ខ្លួន​ប្រាណ រួច​ប្រើ​កន្សែង​គ្រប​អ្នកជំងឺ ហើយ​ប្រើ​អាល់កុល​ដុត​បង្កើត​អណ្តាតភ្លើង​ឆេះ​ឡើង។ វិធី​នេះ​មាន​លក្ខណៈ​ស្រដៀង​គ្នា​ទៅ​នឹង​ការ​ជប់​ខ្យល់​ដែរ។
ការ​សិក្សា​ស្រាវជ្រាវ​មួយ​ចំនួន​បាន​បង្ហាញ​ថា វិធី​ព្យាបាល​នេះ​មាន​ប្រសិទ្ធភាព​សម្រាប់​ព្យាបាល​ជំងឺ​ខាង​លើ​តិចតួច​ណាស់​ហើយ​មិន​មាន​ភ័ស្តុតាង​ណា​បង្ហាញ​ច្បាស់លាស់​ឡើយ។
ទិន្នន័យ​របស់​មន្ត្រី​ផ្នែក​ស្ថិតិ​បាន​ឲ្យ​ដឹង​ថា ទីផ្សារ​ពេទ្យ​និង​ឱសថបុរាណ​ចិន​ជា​ផ្នែក​មួយ​នៃ​ចំណូល​សេដ្ឋកិច្ច​ដែល​គិត​ជា​ទឹកប្រាក់​ស្មើ​នឹង​៨៤​លាន​ដុល្លារ​ក្នុង​ឆ្នាំ​២០១២៕ PR
