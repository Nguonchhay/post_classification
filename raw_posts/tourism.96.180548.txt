
បឹង​ហ្គាឡូ បឹងកាយ៉ាក​ ទេសភាពស្អាត និង ស្ងប់ស្ងាត់ 

ស្ថិត​នៅ​ក្បែរ​តំបន់​អភិរក្ស​ព្រៃ​កោងកាង​ពាម​ក្រសោប​ ខេត្ដ​កោះ​កុង ​រីសតបឹងកាយ៉ាក គឺ​ជា​តំបន់​ទេសចរ​មួយ​​កន្លែង​ដែល​ផ្ដល់​នូវ​បរិយា​កាស​ប្លែក​អារម្មណ៍ ទេស​ភាព​សមុទ្រស្រស់​ស្អាត អប​ដោយ​ព្រៃ​កោង​កាង ​និង​ជា​ទី​កន្លែង​​មនោរម្យ ​សម្រាប់​សម្រាក​លំហែ​កាយ នា​ថ្ងៃ​ចុង​សប្ដាហ៍​ ឫ​ថ្ងៃ​ឈប់​សម្រាក​។ ​រីសត​នេះ មាន​ផ្ទះសំណាក់ បឹង​ហ្គាឡូ មាន​ចំនួន ១៧ ជា​លក្ខណៈ​គ្រួសារ និងប្រភេទ​បន្ទប់ Suite ជា​ផ្ទះ​ធំ ដែល​មាន​ពីរបន្ទប់​​គេង និង​បន្ទប់​ទទួល​ភ្ញៀវ​ ដើម្បី​គយ​គន់​ផ្ទៃ​​សមុទ្រ។ ភ្ញៀវ​ទេស​ចរ អាច​កម្សាន្ត​ការ​ហែល​ទឹក​អាង ជិះ​ទូកកម្សាន្ត និង​ពិសារ​​អាហារ​ឆ្ងាញ់​ៗ​ពី​ភោជនីយ​ដ្ឋាន ក្នុង​រីសត​ បឹង​កាយ៉ាកផង​ដែរ។
