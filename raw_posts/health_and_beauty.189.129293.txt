
៥​ប្រការ​ដែល​សុភាពបុរស​គួរ​សម្អាត​រោម​អាថ៌កំបាំង 

បុរស​ភាគច្រើន​តែង​មាន​ការ​រវល់​នឹង​សម្អិតសម្អាង​លាប​សក់​ខ្លួន​ឲ្យ​មាន​ភ្លី និង​ភ្លឺ​រលើបរលោង តែ​ពួកគេ​ហាក់​ដូចជា​បាន​បំភ្លេច ឬ​មិន​ខ្វល់ខ្វាយ​រឿង​សម្អាង​នៅ​ត្រង់​ទី​មាន​រោម​អាថ៌កំបាំង​មួយ​កន្លែង​របស់​ខ្លួន។
គេ​សង្កេត​ឃើញ​ក្រុម​បុរសៗ​មាន​ការ​សម្អិតសម្អាង​ត្រង់​ចំណុច​នេះ​នៅ​តែ​ពេល​ដែល​មាន​សម្ព័ន្ធភាព​សិច​ជាមួយ​ដៃ​គូ​ប៉ុណ្ណោះ​ក្រោយមក​ពួកគេ​ឈប់​រវល់​នឹង​ការ​សម្អាត​ត្រង់​នោះ។
ការ​មិន​សម្អាត​មិន​ត្រឹម​តែ​ធ្វើឲ្យ​តំបន់​ពិសេស​នោះ​បាត់បង់​សោភណភាព​ប៉ុណ្ណោះ​ទេ​ថែម​ទាំង​បង្ក​ឲ្យ​មាន​ភាព​កង្វះ​អនាម័យ​ទៀត​ផង។
ប្រាំ​ចំណុច​ខាង​ក្រោម​នេះ​គឺជា​មូលហេតុ​ដ៏ល្អ​បំផុត​អាច​ជំរុញ​ឲ្យ​បុរសៗ​ទាំងឡាយ​ងាក​មក​ខ្វាយខ្វល់​រឿង​សម្អិតសម្អាង​ទី​មាន​រោម​អាថ៌កំបាំង​របស់​ខ្លួន​ឲ្យ​បាន​ស្អាត​ជានិច្ច។
ភាព​ស្អាត​ចែស
ចំពោះ​អ្នក​ដែល​រស់នៅ​តំបន់​មាន​កម្តៅ​ថ្ងៃ ញើស និង​បាក់តេរី​កកើត​នៅ​បរិវេណ​ចន្លោះ​ប្លោក និង​លិង្គ​របស់​បុរស​យូរៗ​ទៅ​អាច​នឹង​យក​រោម​របស់​បុរស​ធ្វើ​ជា​ជម្រក​ដុះដាល​យ៉ាង​កង្វក់​ដែល​ផ្ដល់​ផល​អវិជ្ជមាន​ជាច្រើន​ដូចជា​ក្លិន​មិន​ល្អ ការ​រមាស់ ឬ​រហូត​ដល់​ថ្នាក់​មាន​ក្រមរ ឬ​ចៃ​ថែម​ទៀត​ផង​ដែរ។ ការ​តម្រឹម​ច្រឹប​ឬ​កោរ​រោម​នោះ​ចេញ​អាច​ជួយ​ឲ្យ​បរិវេណ​ត្រង់​ដុះ​រោម​នេះ​មាន​ភាព​អនាម័យ​និង​មិន​ឆ្លង​រោគា​ផ្សេងៗ​ផង​ដែរ។
ជម្រះ​ស្មៅ​ធ្វើឲ្យ​លិង្គ​មើល​ទៅ​វែង
កាលណា​បុរសៗ​ទាំងឡាយ​មិន​បាន​លាង​សម្អាត និង​ថែទាំ​ត្រង់​កន្លែង​រោម​អាថ៌កំបាំង​នោះ វា​នឹង​ដុះ​លូតលាស់​ចាក់ស្រែះ ធ្វើឲ្យ​អាវុធ​របស់​ខ្លួន​លឹប​បាត់​ក្នុង​ព្រៃ​អាថ៌កំបាំង​ជា​មិន​ខាន។ ម្យ៉ាង​ទៀត​វា​នឹង​ឲ្យ​ក្រុម​បុរសៗ​មើល​ឃើញ និង​យល់​ថា​អាប្អូន​តូច​ខ្លួន​កាន់តែ​មាន​ទំហំ​តូច​ជាង​មុន​ទៀត​ផង។
ពេល​កោរ​រោម​ចេញ​អស់​នោះ​គេ​ក៏​អាច​មើល​ឃើញ​ប្រវែង​លិង្គ​របស់​ខ្លួន​វែង​ជាង​មុន ឬ​យ៉ាង​ហោច​ណាស់​ក៏​ប្រហែល​ជាមួយ​អ៊ិញ​ដែរ។
បរិវេណ​លិង្គ​មាន​សុខភាព​ល្អ
ការ​រក្សា​ភាព​អនាម័យ និង​សម្អាត​រោម​ត្រង់​បរិវេណ​លិង្គ​បាន​ល្អ​នឹង​ឲ្យ​បុរសៗ​មើល​ឃើញ​ថា​សុខភាព​របស់​អាប្អូន​តូច​ខ្លួន​មាំទាំ​ល្អ និង​មាន​ភាព​អនាម័យ។ ការ​សម្អាត​បរិវេណ​នេះ​នឹង​ជួយ​កម្ចាត់​នូវ​មេរោគ​ឆ្លង​នានា និង​ការពារ​បរិវេណ​លិង្គ​ពី​រោគ​សើស្បែក ក៏ដូចជា អស់​កង្វក់​ពី​បញ្ហា​កន្ទួលរមាស់​នានា។
ការ​សម្អាត​បរិវេណ​លិង្គ​បាន​ល្អ​ទាក់ទាញ​អារម្មណ៍​ដៃគូ​សិច
ការ​ឧស្សាហ៍​ព្យាយាម​សម្អិតសម្អាង​លាង​សម្អាត និង​កាត់​រោម​ត្រង់​បរិវេណ​លិង្គ​បាន​ល្អ​ក៏​អាច​ជា​ចំណុច​មួយ​ជួយ​ទាក់ទាញ​អារម្មណ៍​ដៃគូ​សិច​របស់​ខ្លួន​ផង​ដែរ។ យោងតាម​ការ​ស្ទាបស្ទង់​មតិ​ពី​ស្ត្រី​រាប់​ពាន់​នាក់ ការ​កោរ​រោម​អស់​នៅ​ត្រង់​បរិវេណ​លិង្គ​បាន​ធ្វើឲ្យ​ស្រ្តី​ជា​ដៃគូ​សិច​នោះ​មាន​ការ​ចាប់​អារម្មណ៍​ផង​ដែរ ជាពិសេស​ពេល​ធ្វើ​សកម្មភាព​អូរ៉ាល់សិច។
អនាម័យ​រោម​ជុំវិញ​លិង្គ​អាច​ជួយ​បង្កើន​អារម្មណ៍​សិច​ខ្លាំង​ជាង​មុន
កាលណា​កោរ​រោម​នៅ​ត្រង់​បរិវេណ​លិង្គ​អស់ ការ​ស្ទាប កកិត​សាច់​និង​សាច់ ឬ​ប៉ះ​ពាល់​ស្បែក​លិង្គ​នឹង​បង្កើន​អារម្មណ៍​សិច​ខ្លាំងក្លា​ជាង​មុន។ ការ​សម្អាត​ឬ​កោរ​រោម​ឲ្យ​បាន​ស្អាត​នៅ​បរិវេណ​ត្រង់​លិង្គ​នេះ​អាច​ជួយ​បង្កើត​ការ​កកិត​ផ្ទាល់​លើ​ស្បែក​លិង្គ​ឲ្យ​មាន​អារម្មណ៍​សិច​និង​ធ្វើឲ្យ​ដៃគូ​សិច​នោះ​មាន​ភាព​រីករាយ​ទៀត​ផង។
ចំណុច​ដែល​គួរ​យល់​ដឹង​ទាក់ទិន​នឹង​ការ​កាប់ឆ្ការ​ព្រៃ​ចន្លោះ​ភ្លៅ
ការ​សម្អាត​រោម​តំបន់​លិង្គ ជាពិសេស​រោម​ក្រញាញ់​វែងៗ បុរស​ចាំបាច់​ត្រូវ​ប្រើ​កន្រៃ្ត​កាត់​តម្រឹម​រោម​ឲ្យ​ខ្លី​ជាង​មុន​សិន សឹម​ប្រើ​ឡាម​កោរ​រោម​តាម​ក្រោយ ដើម្បី​ចៀសវាង​នូវ​ការ​មុត​ដាច់​សាច់។ ការ​ប្រើ​កន្រៃ្ត​នោះ​ទៀត​សោត​ក៏​ត្រូវ​កាត់​ថ្មមៗ​និង​សន្សឹមៗ​ដើម្បី​ចៀសវាង​ការ​កាត់​សាច់​អាប្អូន​ដ៏​មាន​តម្លៃ​របស់​ខ្លួន។
មុន​នឹង​កាត់​រោម​ត្រូវ​សម្អាត​និង​ធ្វើឲ្យ​ស្ងួត​រោម​នោះ​សិន។ ប្រសិន​បើ​កោរ​រោម​វិញ​ត្រូវ​លាង​សម្អាត​នឹង​ទឹក​និង​ដុស​សាប៊ូ​ឲ្យ​ស្អាត​ដើម្បី​ឲ្យ​រោម​ទន់​ងាយស្រួល​ក្នុង​ការ​កោរ។
តាមធម្មតា​វា​អាច​មាន​អាការ​រមាស់​បន្តិច​បន្ទាប់ពី​កោរ​រោម​រួច ប៉ុន្តែ​អាការ​នេះ​នឹង​បាត់​ទៅវិញ​។ ចំពោះ​បុរស​ដែល​មិន​ធ្លាប់​កោរ​រោម​ពី​មុន​នឹង​មាន​អារម្មណ៍​មិន​ធ្លាប់​នឹង​សភាព​រលោង​ត្រងិល​ជុំវិញ​លិង្គ ប៉ុន្តែ​ពួកគេ​នឹង​ស៊ាំ​ក្នុង​រយៈពេល​ដ៏ខ្លី។ ពេល​ខ្លះ​ការ​កោររោម​ក៏​អាច​មាន​ផល​រំខាន​ខ្លះៗ​ដែរ ក្នុង​ពេល​ដែល​រោម​ចាប់ផ្ដើម​ដុះ​មក​វិញ​មាន​សភាព​ខ្លី​រឹង​ចាក់​ប៉ះ​សាច់។ វា​អាច​បង្ក​ជា​អាការ​រោល រមាស់ ឬ​ពក​សាច់​គល់​រោម។ លោក​អ្នក​អាច​ស្វែងរក​ក្រែម​លាប​ដែល​មាន​លក់​នៅ​តាម​ឱសថស្ថាន​ក្បែរ​ផ្ទះ​៕ PR
