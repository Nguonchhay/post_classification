
ស្ត្រី​ខ្មែរ​កាន់តែ​ច្រើន​យល់​ដឹង​ពី​ការ​បករោម 

ភ្នំពេញ: ខ្មែរ​កាន់តែ​ច្រើន​មាន​ការ​យល់ដឹង​អំពី​អនាម័យ​ខ្លួនប្រាណ ជាពិសេស​ការ​សម្អាត​រោម​នៅ​កន្លែង​សំខាន់ៗ​នៃ​រាងកាយ។ ដើម្បី​ឆ្លើយតប​ទៅ​នឹង​តម្រូវការ​ស្ត្រី​ទាន់​សម័យ​នៃ​សង្គម​ខ្មែរ មជ្ឈមណ្ឌល Attirance ត្រូវ​បាន​បង្កើត​ឡើង​ដើម្បី​ផ្ដល់​សេវាកម្ម​បករោម​គ្រប់​ប្រភេទ​នៅលើ​រាងកាយ​។
កន្លងមក​ការ​កោររោម​គឺជា​ជម្រើស​ទូទៅ​មួយ​សម្រាប់​បុរស​ស្ត្រី​ក្នុង​ការ​សម្អាត​រាងកាយ​ឲ្យ​មាន​អនាម័យ និង​សោភណភាព។ ប៉ុន្តែ​ការ​កោររោម​ដោយ​ប្រើ​ឡាម ឬ​ឧបករណ៍​កោរ​ជាដើម ទាមទារ​ឲ្យ​មាន​ការ​អនុវត្ត​ជា​ញឹកញាប់ ព្រោះ​រោម​ងាយ​នឹង​ដុះ​មក​វិញ​។ ការ​កោរ​នោះ​ទៀត​សោត​ក៏​អាច​ប្រឈម​នឹង​ការ​មុត​ចេញ​ឈាម​តិចតួច​ផង​ដែរ។
ជម្រើស​ដ៏​មាន​ប្រសិទ្ធភាព​ជាង​នេះ​គឺ​ការ​បក​រោម​ដោយសារ​តែ​វា​មាន​អត្ថប្រយោជន៍​ជាច្រើន ថ្វីដ្បិត​តែ​វិធីសាស្ត្រ​នេះ​មាន​ការ​ឈឺចាប់​តិចតួច​ក្ដី។ អ្នកជំនាញ​បាន​អះអាង​ថា នៅពេល​ដែល ឆ្លងកាត់​ការ​បករោម​ពីរ​បី​ដង​នោះ អ្នក​បក​រោម​នឹង​លែង​មាន​អារម្មណ៍​ឈឺ​អំឡុង​ពេល​បក​រោម​លើក​ក្រោយៗ​ទៀត។ ស្នាម​ក្រហម​នៅលើ​ស្បែក​ក្រោយពី​បករោម​រួច​ក៏​នឹង​បាត់​នៅ​ថ្ងៃ​បន្ទាប់ ហើយ​រាងកាយ​នឹង​រក្សា​ភាព​រលោង​គ្មាន​រោម​រហូត​ដល់​៣​សប្ដាហ៍​។
ទាក់ទិន​នឹង​ចំណុច​នេះ​កញ្ញា នី សាំ បុគ្គលិក​នៅ​មជ្ឈមណ្ឌល​នេះ​បាន​និយាយ​អំពី​អត្ថប្រយោជន៍​នៃ​ការ​បករោម​ថា៖ «វា​ផ្តល់​ឲ្យ​យើង​ទំាងអស់​គ្នា​មាន​ទំនុក​ចិត្ត​លើ​ខ្លួនឯង​ក្នុង​ការ​ស្លៀកពាក់ ហើយ​ធ្វើឲ្យ​ស្បែក​ទន់រលោង​»។
កញ្ញា​ក៏​បាន​ឲ្យ​ដឹង​ទៀត​ថា ការ​បករោម​មាន​ជាច្រើន​ផ្នែក​លើ​រាងកាយ​ដូចជា​ការ​បករោម​ជើង ក្លៀក និង​លក្ខណៈ​ប៊ីគីនី​ជាដើម។
បុគ្គលិក​រូប​នេះ​បាន​ឲ្យ​ដឹង​ថា សព្វថ្ងៃ​មាន​ស្ត្រី​ខ្មែរ​ជាច្រើន​មក​បក​រោម​ប៊ីគីនី​មិន​ចាញ់​បរទេស​ទេ។
កញ្ញា​បាន​លើក​ហេតុផល​ថា៖ «ការ​បក​រោម​អស់​គឺ​ធ្វើឲ្យ​គាត់​មាន​អនាម័យ​ស្អាត ស្រួល​ស្លៀក​ឈុត​ហែល​ទឹក​ខ្លីៗ និង​មិន​ធ្វើឲ្យ​មាន​ភាព​ទើសទាល់​នៅពេល​ដែល​មាន​រដូវ​ជាដើម។
ចំពោះ​តម្លៃ​វិញ​ក្នុង​ការ​បក​ប៊ីគីនី​២៧​ដុល្លារ​ក្នុង​មួយ​ដង រីឯ​ការ​បករោម និង​ថែរក្សា​ស្បែក​ក្លៀក​ម្ដង​មាន​តម្លៃ​១៥​ដុល្លារ​៕
