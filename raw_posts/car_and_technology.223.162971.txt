
យន្ដហោះ ៤ កៅអី​ដើរដោយ​ថាមពល ​អ៊ីដ្រូហ្ស៊ែន ​សាក​ហោះហើរ​ជិតៗ 

ក្រុងស្ទូតហ្គាត: កិច្ច​សហការ​រវាង​ក្រុមហ៊ុន​ផលិត​យន្ដ​ហោះ ក្រុមហ៊ុន អភិវឌ្ឍ​ន៍ថាមពល​អគ្គិសនី​ និង​វិស្វករ​មកពី​សាកល​វិទ្យាល័យ​បាន​ខិត​កាន់ តែ​ជិត​ចំពោះ​ការ​ផលិត​យន្ដ​ហោះ​អ្នក​ដំណើរ​មិន​ប៉ះពាល់​បរិស្ថាន​ជាមួយ​នឹង​យន្ដ​ហោះ​អគ្គិសនី​ ៤ កៅអី​​ដើរដោយ​ថាមពល​ចំហាយ​ទឹក​។
ស្លាប​យន្ដហោះប្រវែង ២១,៣៦ ម៉ែត្រ​របស់ HY4 ជា​បន្ទុកផ្ទុក​កង្ហារ​តែមួយ​ចំ​កណ្ដាល​ដែល​មានតួ​បំពាក់​​កៅអី​ ២ ​ផ្អោប​ជាប់គ្នា​ ជាការ​រចនា​ម៉ូដ​សម្រាប់​ឲ្យ​មាន​ការ​បែងចែក​សមាសភាព​បើកបរ​ស្មើគ្នា​ និង​មាន​សមត្ថភាព​ផ្ទុក​ទម្ងន់​សរុប​ច្រើន​បំផុត​។
តួ​យន្ដហោះ​ទាំងពីរ​បំពាក់​ធុង​ស្ដុក​អ៊ីដ្រូហ្ស៊ែន​ ​ទម្ងន់ ៩ គីឡូក្រាម​ដែល​បញ្ជូន​ថាមពល ​ទៅ​អាគុយ​ Proton Exchange Membrane ស្ថិត​នៅ​ខាង​ក្រោយ​កង្ហារ​។ ថាមពល​ទាំងនេះ​បាន​បំលែង​អ៊ីដ្រូហ្ស៊ែន​ និង​អុកស៊ីហ្ស៊ែន​ទៅជាទឹក និង​ថាមពល​អគ្គិសនី​។
HY4 ដែលមាន​តួ​ពីរ មាន​សមត្ថភាព​ផ្ទុក​ទម្ងន់​អតិបរិមា​ ១៥០០ គីឡូក្រាម​ ទោះបី​វាពឹង​អាស្រ័យ​លើ​ល្បឿន​ រយៈ​កម្ពស់ និង​ទម្ងន់​ផ្ទុក​។
ម៉ូទ័រ​អគ្គិសនី​ចំណុះ ៨០ គីឡូវ៉ាត់​ មាន​​សមត្ថភាព​ល្បឿន​ ២០០ គីឡូម៉ែត្រ​ក្នុងមួយ​ម៉ោង​ ដោយ​ល្បឿន​ផ្ទុក​ប្រមាណ ១៤៥ គីឡូ​ម៉ែត្រ​ក្នុង​មួយ​ម៉ោង​។ កាល​ពីថ្ងៃទី៣០ ខែ​កញ្ញា វា​បាន​ហោះហើរ​សាកល្បង​ត្រឹម​រយៈពេល​ប្រមាណ ១៥ នាទី ​ក្រវែល​អាកាស​យានដ្ឋាន​ ស្ទូតហ្គាត​។ ក្រុម​ការងារ​កំពុង​ខិតខំ​បន្ថែម​ដើម្បី​ការផ្ទុក​អ្នក​ដំណើរ​ឲ្យបាន​១៩ នាក់​។
លោក ​ចូសេហ្វ កាលឡូ សមាជិក​ក្នុងគម្រោង​ម្នាក់ បាន​និយាយ​ថា​៖ «HY4 នេះ​ អាច​នឹង​ត្រូវបាន​ប្រើ​សម្រាប់​ដឹក​ជញ្ជូន​ក្នុង​តំបន់​ជា​តាក់ស៊ី​ផ្លូវអាកាស​អគ្គិសនី​ និងមាន​ភាព​បត់បែន​ដ៏ងាយ​ស្រួល​»៕HR
