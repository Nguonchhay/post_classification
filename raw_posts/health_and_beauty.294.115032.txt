
កុមារ​ដេក​មិន​ស្កប់​ការ​សិក្សា​អន់​ជាង​កុមារ​ដេក​ស្កប់ស្កល់ 

130821_22c
ញូវយ៉កៈ កុមារ​ដែល​មាន​បញ្ហា​ដំណេក​ឬ​ដេក​មិន​ស្កប់ស្កល់​នឹង​មាន​ផល​អាក្រក់​ដល់​ការ​សិក្សា​របស់​ពួកគេ​ជាង​ក្រុម​កុមារ​ដែល​បាន​ដេក​លក់​ស្កប់ស្កល់​។
ក្រុម​អ្នក​ស្រាវជ្រាវ​នៅ​ប្រទេស​ប្រេស៊ីល​បាន​ធ្វើការ​ស្ទាបស្ទង់​លើ​ក្រុម​កុមារ​ចំនួន​៥៤០០​នាក់​នៅ​ចន្លោះ​វ័យ​៧​ឆ្នាំ​ទៅ​១០​ឆ្នាំ​ដែល​រៀន​នៅឯ​សាលារដ្ឋ​នា​ទីក្រុង​សាវប៉ូឡូ​ប្រទេស​ប្រេស៊ីល​។ ពួកគេ​រក​ឃើញ​ថា​កុមារ​ដែល​ដេក​មិន​ស្កប់ស្កល់​ល្អ​នឹង​ទទួល​លទ្ធផល​នៃ​ការ​រៀនសូត្រ​អន់​ជាង​ក្រុម​កុមារ​ដែល​គ្មាន​បញ្ហា​ដំណេក​ដោយ​ពួកគេ​មាន​លទ្ធផល​ជា​មធ្យម​។
ក្រុម​កុមារ​ដែល​ដេក​មិន​បាន​ស្កប់ស្កល់​ទាំងនោះ​ក៏​ប្រឈម​នឹង​ការ​ធាត់​ញ៉ុក​ខ្លាញ់​ផង​ដែរ​ពេល​ពេញវ័យ​ហើយ​យូរ​ៗ​ទៅ​ពួកគេ​ប្រឈម​នឹង​ជំងឺ​បេះដូង​នានា​និង​ទឹកនោមផ្អែម​ផង​ដែរ​។
ក្រុម​ស្រាវជ្រាវ​ដែល​ដឹកនាំ​ដោយ​ឡូសៀន ប៊ីសារីឃ័ន ឌឺកាវ៉ាហូ​មកពី​សាកលវិទ្យាល័យ​សាវប៉ូឡូ​ប្រទេស​ប្រេស៊ីល​នោះ​បាន​អះអាង​ថា ភាព​ខ្វះខាត​នៃ​ការ​ទទួលទាន​ដំណេក​មិន​ស្កប់ស្កល់​របស់​កុមារ​ពិតជា​អាច​មាន​ឥទ្ធិពល​ផ្នែក​ខ្លះ​នៃ​ប្រព័ន្ធ​ខួរក្បាល​របស់​ពួកគេ​មែន​។ ជាពិសេស​នោះ​គឺ​ដុំពយ​ក្បាល​ខាង​មុខ​ដែល​វា​មាន​តួនាទី​យ៉ាង​សំខាន់​ណាស់​ក្នុង​ការ​ប្រតិបត្តិ​នៃ​ការ​សម្រេច​ចិត្ត​៕ PR
