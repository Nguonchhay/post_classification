
តើ​គួរ​ទិញ​ហុង​ដាភីឡុត ឬតូយ៉ូតា​ ហាយ​ឡេនឌ័រ? 

ក្រុងតូក្យូ: បើអ្នក​ចង់​ទិញ​រថយន្ដ​តួ​ខ្ពស់​កៅអី ៣ ជួរ​ អ្នកគួរ​ពិចារណា​ប្រភេទ​ទាំងពីរ​នេះ គឺ Toyota Highlander និង Honda Pilot។
តាំងពី​ដើម​មក ម៉ូដែល​ទាំងពីរ​បាន​សាង​កេរ្ដិ៍ឈ្មោះ​ល្បីល្បាញ​ជារថយន្ដ​គួរ​ឲ្យជឿ​ទុកចិត្ដ និង​មាន​តម្លៃ​សមរម្យ។
ពេលខ្លះ Highlander ជា​ជម្រើស​ដ៏​ស័ក្ដិសម​ចំពោះ​ការស៊ីសាំង​តិច​ បរិក្ខារ និង​សមត្ថភាព​ល្អជាង​ Pilot។​ ប៉ុន្ដែ​ Pilot ត្រូវបាន​រចនាថ្មី​ទាំង​ស្រុង​សម្រាប់​ឆ្នាំ ២០១៦​ នេះ​ ដែល​ទទួល​បានពាន​ឆ្នើមផង​ដែរ។
តម្លៃ​៖ Highlander
Highlander ឆ្នាំ ២០១៦ មាន​តម្លៃ​ចេញពី​រោង​ចក្រ ២៩៩៩០ ដុល្លារ​ ដោយ​ផ្ដួល​គូ​ប្រជែង Pilot ដែលមាន​តម្លៃ ៣០១៤៥ ដុល្លារ។
ម៉ូដែល​ទាំងពីរ​បំពាក់​បរិក្ខា​រផ្ដល់​ផាសុកភាព​ និង​ស្ដង់ដារប្រហាក់​ប្រហែល​គ្នា​ រួមទាំង កាមេរ៉ា​ក្រោយ និង​ប្រព័ន្ធ​ប៊ូធូស។ Highlander បំពាក់​ម៉ាស៊ីន​ស្ដង់ដារ​ V4 ដែល​ហាក់​ដូចជា​ខ្សោយបន្ដិច​លើផ្លូវ​ល្បឿនលឿន​ ខណៈ Pilot បំពាក់​ម៉ាស៊ីន V6។ បើចង់​បាន Highlander ម៉ាស៊ីន V6 អ្នកត្រូវ​ចំណាយ​ប្រាក់ ៣១៥១៥ ដុល្លារ​។
ប្រព័ន្ធ​សុវត្ថិភាព​៖ Pilot
ទាំង Honda Pilot and Toyota Highlander សុទ្ធ​តែ​ឈ្នះ​ពានសុវត្ថិភាព​ ៩,៣ លើ ១០ ពិន្ទុ​។ ប៉ុន្ដែ Pilot ២០១៦ មាន​សមត្ថភាព​បញ្ចៀស​ការ​ប៉ះទង្គិច​បានល្អ​ជាង​ Highlander ឆ្នាំ ២០១៦​។ ដូច្នេះ វាគួរ​តែ​ឈរលើ​លំដាប់​កំពូល​ជាង។
កៅអី​ផាសុកភាព​៖ Pilot
ក្នុង​ការស្ទង់​មតិ​អ្នកប្រើ ​រថយន្ដ​ មនុស្ស​ជា​ច្រើន​បានប្រាប់​ថា កៅអី​មុខរបស់ Pilot ២០១៦ ស្ថិតក្នុង​ចំណោម​រថយន្ដ​តួ​ខ្ពស់់​ផាសុកភាព​បំផុត។ ពួកគេ​មិនបាន​និយាយ​បែបនេះ​ចំពោះ​ប្រភេទ​រថយន្ដ Highlander ឆ្នាំ ២០១៦​ ឡើយ​។
បន្ទប់​ដាក់​អីវ៉ាន់៖ Pilot
Honda Pilot ឈ្នះ​តែ​បន្ដិច​ចំពោះ​បន្ទប់ផ្ទុក​អីវ៉ាន់​លើស​ Highlander ឆ្នាំ ២០១៦ គឺ​ ២,៣៧៥ ម៉ែត្រគុប និង ២,៣៧០ ម៉ែត្រគុប​។
បច្ចេកវិទ្យា​ផ្ទៃក្នុង​៖ Highlander
ម៉ូដែល​ទាំងពីរ​សុទ្ធតែ​បំពាក់​បរិក្ខារ​បច្ចេកវិទ្យា​ចុងក្រោយ​ដូចគ្នា​ដើម្បីផ្ដល់​ផាសុកភាព និង​ការកម្សាន្ដ​ដល់អ្នក​ដំណើរ​។ Highlander​ ផ្ដល់​អត្ថប្រយោជន៍​ច្រើន​ត្រង់ប៊ូតុង​សាមញ្ញ ធំ​ បើទោះ​បីជា​អ្នក​ផ្លាស់ប្ដូរ​ប្រព័ន្ធ​សោតទស្សន៍​ដ៏​ស្មុគស្មាញ​ក៏ដោយ។
ការ​ប្រើប្រាស់​សាំង​៖ Pilot
ជា​ទូទៅ Honda Pilot ឆ្នាំ ២០១៦ នេះ​ ស៊ី​សាំង​ជាង ១២ លីត្រ​ចម្ងាយ ១០០ គីឡូ​ម៉ែត្រក្នុង​ក្រុង និង​ ៨,៧០ លីត្រលើ​ចម្ងាយ​ផ្លូវល្បឿន​លឿន​។ ​Highlander ឆ្នាំ ២០១៦ វាស៊ីសាំង​ ១១,៧០ លីត្រ​ និង ៩,៤០ លីត្រ។ ប៉ុន្ដែ​ Highlander បំពាក់​ម៉ាស៊ីន V4 កម្លាំង​តែ ១៨៥ សេះ​ ខណៈ Pilot បំពាក់​ម៉ាស៊ីន​ V6 កម្លាំង​រហូតដល់ ២៨០ សេះ​។ ​Pilot មាន​កម្លាំង​លើស Highlander ១០០ សេះ​ និង​ប្រើប្រាស់​ប្រហាក់​ប្រហែល​គ្នា។
សមត្ថភាព​៖ Pilot
ម៉ាស៊ីន V6 ស្ដង់ដារ​របស់ Honda Pilot ផ្ដួល​ម៉ាស៊ីន V4 របស់ Toyota Highlander ​ផុយ​ ដោយវា​មាន​ល្បឿនលឿន​ជាង​ទាំងលើដង​ផ្លូវ​ក្នុងទីក្រុង និង​ហាយវ៉េ​។ ទោះបីជា​អ្នក​ប្ដូរ​យក Highlander ម៉ាស៊ីន V6 យ៉ាង​ណាក៏​ដោយ ក៏ Pilot នៅតែ​មានកម្លាំង​សេះ​លើស​ដដែល គឺ ២៨០ ទល់​នឹង ២៧០​ ហើយ​សំខាន់បំផុត​ វា​ស៊ី​សាំង​តិចជាង និង​មានតម្លៃ​ទាបជាង​ Highlander។
ភាព​ជឿជាក់​៖ Highlander
ទាំង Toyota និង​ Honda សុទ្ធ​តែ​កេរ្ដិ៍​ជា​រថយន្ដ​គួរ​ឲ្យ​ជឿជាក់​ តែក្នុងករណី​នេះ​ Toyota នាំមុខ​បន្ដិច​។ Toyota Highlander ឆ្នាំ ២០១៦ ទទួល​បាន​អត្រា​ជឿជាក់ ៣,៥ លើ​ ៥ ពិន្ទុ ពី J.D. Power ដែល​លើស​អត្រា​មធ្យម​បន្ដិច​។ ចំណែក​ឯ Honda Pilot ឆ្នាំ ២០១៦ ទទួល​បាន​អត្រា ៣ លើ ៥ ពិន្ទុ៕HR
