
រស់​ក្បែរ​អ្នក​ជិត​ខាង​ចិត្ត​ល្អ​មាន​ប្រយោជន៍​ដល់​បេះដូង 

ក្រុងប៉ារីស: អ្នកស្រាវជ្រាវ​បាន​រក​ឃើញ​នូវ​ទំនាក់ទំនង​រវាង​ការ​មាន​អ្នក​ជិតខាង​ចិត្ត​ល្អ និង​ស្ថានភាព​សុខភាព​បេះដូង។
ក្នុង​អត្ថបទ​ចុះ​ផ្សាយ​នៅ​ព្រឹត្តិបត្រ​សុខភាព​សហគមន៍ Epidemiology and Community Health បាន​សរសេរ​ថា ជីវិត​រស់នៅ​ក្បែរ​អ្នក​ជិត​ខាង​ដែល​មាន​ចិត្ត​ល្អ អាច​កាត់បន្ថយ​ការ​ប្រឈម​នឹង​ការ​គាំង​បេះដូង។
ជំងឺ​បេះដូង និង​សរសៃឈាម​គឺជា​ដើមចម​នៃ​សេចក្ដី​ស្លាប់​ទូទាំង​ពិភពលោក​។ ស្ថិតិ​ពី​មជ្ឈមណ្ឌល​បន្ទុក​ជំងឺ សកល Global Burden of Disease កាលពី​ឆ្នាំ ២០១០ មនុស្ស​១៥​លាន​នាក់​បាន​ស្លាប់​ដោយសារ​បញ្ហា​បេះដូង និង​សរសៃឈាម។
ក្រុម​អ្នកស្រាវជ្រាវ​នៅ​សាកលវិទ្យាល័យ​រដ្ឋ​មីឈីហ្គែន​បាន​តាមដាន​មនុស្ស​៥២៧៦​នាក់​អាយុ​ចាប់ពី​៥០​ឆ្នាំ និង​គ្មាន​ប្រវត្តិ​កើត​ជំងឺ​បេះដូង។
លទ្ធផល​ពី​ការ​សិក្សា​បាន​បង្ហាញ​ថា អ្នក​ដែល​មាន​សុខភាព​បេះដូង​ល្អ​គឺជា​អ្នក​ដែល​ពេញចិត្ត​នឹង​មនុស្ស​ជុំវិញ​ខ្លួន និង​មាន​ភាព​សកម្ម​ក្នុង​ការ​ប្រាស្រ័យ​ទាក់ទង​គ្នា៕
