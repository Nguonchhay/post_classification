
ស្រាក្រហម​ជួយ​ការពារ​អាការ​ជំងឺ​ធ្មេញ​ប្រហោង​បាន 

ក្រុងឡុងដ៍ៈ ការ​សិក្សា​ថ្មី​មួយ​បាន​បង្ហាញ​ថា ការ​ទទួល​ស្រា​ក្រហម​អាច​មាន​ប្រយោជន៍​ជួយ​ការពារ​អាការ​ជំងឺ​ធ្មេញ​ប្រហោង បាន។ បើ​យោង​តាម​ការ​ចុះ​ផ្សាយ​របស់​កាសែត​Journal of Agricultural and Food Chemistry បាន​ឲ្យ​ដឹង​ថា​សូម្បី​តែ​គ្រាប់​ទំពាំង​បាយជូរ​ក៏​មាន​ប្រយោជន៍​សម្រាប់ អាការ​ជំងឺ​ខាង​លើ​ដែរ។
វេជ្ជបណ្ឌិត ម៉ារៀ វិចតូរៀម័ររ៉េណូអារីបាស និង​ក្រុម​ការងារ​មកពី​មណ្ឌល​ក្រុម​ប្រឹក្សា​ស្រាវជ្រាវ​ជាតិ​អេស្ប៉ាញ បាន​ពន្យល់​ថា ជំងឺ​ធ្មេញ​ប្រហោង​បាន​ក្លាយ​ជា​ជំងឺ​ដ៏​សាមញ្ញ​មួយ​ទៅ​ហើយ​នៅលើ​ពិភពលោក។
ពួកគេ​បាន​ឲ្យ​ដឹង​ទៀត​ថា អត្រា​ជំងឺ​ធ្មេញ​ប្រហោង​ដង្កូវ​ស៊ី​ធ្មេញ និង​បាក់​ធ្មេញ​សម្រាប់​ប្រជាជន​នៅលើ​សកលលោក​នោះ​មាន​អត្រា​ប្រមាណ​ពី ៦០​ភាគរយ​ទៅ​៩០​ភាគរយ។
តាម​ការ​សិក្សា​ស្រាវជ្រាវ​បាន​ឲ្យ​ដឹង​បន្ត ថា ការ​ដុស​សម្អាត​ធ្មេញ​ទៀងទាត់ ការ​ប្រើ​ថ្នាំ​ដុសធ្មេញ​សម្អាត​ធ្មេញ​ទឹក​លាង​ធ្មេញ និង​មធ្យោបាយ​នានា​ទៀត​នោះ​វា​គ្រាន់តែ​អាច​ជួយ​កម្ចាត់​នូវ​បាក់តេរី ប៉ុណ្ណោះ តែ​វា​មិន​មាន​ពេលវេលា​កំណត់​ប្រាកដ​ណា​មួយ​ឡើយ។៕PR
