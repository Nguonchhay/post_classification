
ទូក​ហោះ Airfish 8 ល្បឿន​ជិត ២០០ Km/h ស្រួល​ដឹក​ជញ្ជូន​ចន្លោះ​កោះ 

ក្រុងសិង្ហបុរី: រូបភាព​គួរ​ឲ្យ​ទាក់ទាញ​ត្រូវបាន​បង្ហាញ​ពី​ទូក​ហោះ​ដ៏​អស្ចារ្យ ដែល​អាច​ហោះ​លើ​ផ្ទៃ​ទឹក​នូវ​ល្បឿន ១៩៦ គីឡូ​ម៉ែត្រ​ក្នុង ១ ម៉ោង។
ទូក​ស្លាប Airfish 8 អាច​ផ្ទុក​មនុស្ស​បាន ៨ នាក់ និង​អាចធ្វើ​ដំណើរ​ចន្លោះ​ដែន​កោះ​ឥណ្ឌូនេស៊ី ហ្វីលីពីន ប៉ូលីនេស៊ី និង​ការីបៀន។
ក្រុមហ៊ុន​ផលិត​ទូក​ហោះ​នេះ កំពុងស្ថិត​ក្នុង​ដំណាក់កាល​ឌីហ្សាញ និង​ផលិត​ទូក​ធំ ដែល​អាច​ផ្ទុក​មនុស្ស​ដល់ ៥០ នាក់។ The AirFish 8 (AF8) ជា​យន្ដហោះ​លើ​ទឹក (Wig) ផលិត​ឡើង​ដោយ​ក្រុមហ៊ុន​សិង្ហបុរី Wigetworks ដែល​បើកបរ​ដោយ​ពី​ឡុត ២ នាក់ និង​អាច​ផ្ទុក​មនុស្ស​ចន្លោះ​ពី ៦ ទៅ ៨ នាក់។
Wig ជា​បច្ចេកវិទ្យា​សម្រាប់​ទូក​ប្រើ​លើ​យន្ដហោះ តែ​ទូក​នេះ​អាច​មាន​សមត្ថភាព​ហោះ​លើ​ផ្ទៃ​ទឹក។ ដោយ​យក​លំនាំ​តាម​គំរូ​ម៉ូដែល​អាល្លឺម៉ង់ Airfish 8 មាន​ប្រវែង ១៧ និង ១៥ ម៉ែត្រ និង​មាន​ល្បឿន​លឿន​ជាង​នាវា​ពី ២ ទៅ ៣ ដង។
វា​ត្រូវការ​ចម្ងាយ​ផ្លូវ ៥០០ ម៉ែត្រ​សម្រាប់​ការ​ហោះហើរ ឬ​ចុះចត ព្រម​ទាំង ហោះ​បាន​ចម្ងាយ​ផ្លូវ ៩២៦ គីឡូម៉ែត្រ។ AirFish 8 បំពាក់​ថាមពល​ម៉ាស៊ីន​រថយន្ដ​ប្រណាំង​ដ៏​ខ្លាំង ចំណុះ ៧ លីត្រ V8 កម្លាំង ៥០០ សេះ ដែល​អាច​ប្រើ​ជាមួយ​ប្រេង​អុកតាន ៩៥ តម្លៃ​ថោក​ជាង​សាំង​ធម្មតា។
យោងតាម​ទស្សនាវដ្ដី Forbe បាន​បង្ហាញ ថា AirFish 8 អាច​ត្រូវបាន​ប្រើ​សម្រាប់​មុខងារ​ជា​ច្រើន ដូចជា ដឹក​ជញ្ជូន​ក្រុម​ការងារ​ពី​មូល​ហេតុ​ទៅ​កាន់​កន្លែង​បូម​ប្រេង ឆ្មាំ​ឆ្នេរ និង​កង​ល្បាត​សមុទ្រ ដឹក​ទំនិញ​ស្រាលៗ​ចន្លោះ​ដែន​កោះ និង​អាច​ជា​សម្ភារ​យោធា​ថែម​ទៀត៕HR
