
វគ្គរៀន​បើកបរ​ឡាន​ហោះ​ដំបូង សម្ពោធ​ផ្គួប​ឡាន​ហោះ​ពីរម៉ូដែល​​ 

ក្រុងញូវយ៉ក: ក្រុង​រូសេវេត រដ្ឋ​អ៊ូតា ពេល​នេះមាន​បំណង​ចង់​ក្លាយ​ជាទី​ក្រុង​ដំបូង​ដែល​បើក​បង្រៀន​បើកបរ​រថយន្ដ​ហោះ​ដំបូង​បំផុត​នៅ​អាមេរិក​ខាងជើង​។
ទីតាំង​ត្រូវបាន​ជ្រើសរើស​លើ​កំណាត់​ផ្លូវ​តំបន់​ភ្នំ និងផ្ដោត​លើគ្រូ​បង្ហាត់​​បង្រៀន​ល្បី​ឈ្មោះ​។ នេះបើ​យោង​តាម​លោក ម៉ាក ចេននីងស៍ បាតេស ជា​អគ្គនាយក​ផ្នែក​លក់​ក្រុមហ៊ុន​ PAL-V។
ប្រតិបត្ដិករ​រថយន្ដ​ហោះ​ PAL-V Liberty នឹង​តម្រូវ​ឲ្យមាន​​ប័ណ្ណ​បើកបរ​យន្ដ​ហោះ​ ដែល​នៅ​អាមេរិក​តែងតែ​មាន​បទពិសោធ​បើកបរ​យ៉ាង​តិច ៤០ ម៉ោង​។ ក្នុងពេល​បង្រៀន សិស្ស​នឹង​រៀន​​វិធី​គ្រប់គ្រង​ចរាចរណ៍ បញ្ជាដៃ​ចង្កូត​ដោយ​ប្រើ​ឧបករណ៍​បញ្ជា និង​មុខងារ​របស់វា។
ការ​បង្រៀន​នឹងធ្វើ​ឡើង​លើយន្ដ​ហោះ​ផ្ទាល់​ ជា​បច្ចេកវិទ្យា​ហោះហើរ​ដូចគ្នា​ដែល​ប្រើ​ដោយ​រថយន្ដ​ហោះ​ផ្ទាល់​របស់​ក្រុមហ៊ុន PAL-V​។ មិន​ដូចជា ឧទ្ធម្ភាគចក្រ ស្លាប​លើ​ដំបូល​របស់​វាមិន​ត្រូវបាន​ផ្ដល់​ថាមពល​ផ្ទាល់​ដោយ​ម៉ាស៊ីន​ ដែល​មានន័យ​ថា រថយន្ដ​ហោះ​នេះមិន​អាច​ចុះចត និង​ហោះ​ឡើង​ត្រង់ភ្លាម​ៗ​ឡើយ​។ ផ្ទុយ​ទៅវិញ ម៉ូទ័រ​នៅផ្នែក​ខាង​ក្រោយ ឬ​ខាងមុខ​បង្កើតជា​កម្លាំង​រត់​ និងបង្វិល​ស្លាបលើ​ដំបូល​បង្កើត​សន្ទុះ​ល្បឿន​។
យ៉ាងណ PAL-V នៅ​រង់ចាំ​ការ​ឯកភាព​ពី​រដ្ឋបាល​សហព័ន្ធ​អាកាសចរណ៍​ អាមេរិក និង​ទីភ្នាក់​ងារ​សុវត្ថិភាព​អាកាសចរណ៍​អឺរ៉ុប​ចំពោះ​រថយន្ដ​ហោះ​របស់​ខ្លួន។ PAL-V គ្រោង​ដាក់លក់​ផលិត​ផលនេះ​នៅឆ្នាំ ២០១៨​។ រថយន្ដ​ហោះ​នឹង​មាន​រូប​សណ្ឋាន​ពីរ​បែប​ ដោយ​ម៉ូដែល PAL-V Liberty Limited Pioneer Edition មានតម្លៃ​ ៥៩៩ ០០០ ដុល្លារ​ និង​ម៉ូដែល PAL-V Liberty Sport ​តម្លៃ ៣៩៩ ០០០ ដុល្លារ៕
HR
