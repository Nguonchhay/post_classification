
ចិន​រកឃើញ​ថា គ្រួសារ​ចំណូល​កាន់​តែ​ច្រើន សិច​កាន់​តែ​សកម្ម 

ក្រុងប៉េកាំង: យោងតាម​ការ​ស្ទង់មតិ​មួយ​លើ​អ្នក​ប្រើ​អ៊ីនធឺណិត​រាប់ពាន់​ក្នុង​ប្រទេស​ចិន របាយ​ការណ៍​អំពី​សកម្មភាព​សិច​របស់​មនុស្ស​កើត​ចន្លោះ​ទសវត្សរ៍​ឆ្នាំ ១៩៨០ និង ១៩៩០ បាន​រក​ឃើញ​ថា ចំណូល​ខ្ពស់​បង្កើន​ការ​សកម្ម​ក្នុង​ការ​រួម​ភេទ។
សំអាង​លើ​ការស្ទង់មតិ​រយៈពេល ១០ ខែ លើ​មនុស្ស ៤០០០ នាក់ ដែល​ជាវ​ផលិតផល​នៅ​លើ​វេប​សាយ Yanxuan ចំនួន ៨០ ភាគរយ​អ្នក​មាន​ប្រាក់​ចំណូល​ខ្ទង់ ២ ម៉ឺន​យន់ (ជិត ១២ លាន​រៀល) បាន​រួម​ភេទ​យ៉ាង​តិច​ម្ដង​ក្នុង ១ សប្ដាហ៍ ខណៈ អ្នក​មាន​ចំណូល​ពី ៥០០០ ទៅ ១ ម៉ឺន​យន់ មាន​តែ ៦០ ភាគរយ​ទេ ដែល​ឆ្លើយ​ថា បាន​រួម​ភេទ​យ៉ាង​តិច​ម្ដង​ក្នុង ១ សប្ដាហ៍។
យោងតាម​ការស្ទង់មតិ អត្រា​នេះ​ធ្លាក់​មក​ត្រឹមតែ ៤០ ភាគរយ ចំពោះ​អ្នកមាន​ចំណូល​តិច​ជាង ២០០០ យន់ (ជាង ១ លាន​រៀល) ដែល​រាយ​ការណ៍​ថា បាន​រួម​ភេទ​យ៉ាង​តិច​ម្ដង​ក្នុង ១ សប្ដាហ៍៕HR
