
អាហារ​ផ្ទុក​ជាតិស្ករ​ច្រើន​អាច​បំផ្លាញ​ប្រព័ន្ធ​ចងចាំ 

ក្រុងញូវយ៉ក: ការ​ឡើង​ជាតិស្ករ​ក្នុង​ឈាម​អាច​នឹង​បំផ្លាញ​ដល់​ប្រព័ន្ធ​ចងចាំ​នៃ​ខួរក្បាល​របស់​មនុស្ស​។ នេះ​បើ​តាម​ក្រុម​អ្នក​ស្រាវជ្រាវ​បាន​ក្រើន​រំឭក។ ការ​សិក្សា​ថ្មី​បាន​រក​ឃើញ​ថា​មនុស្ស​ដែល​ញ៉ាំ​អាហារ​ផ្អែម និង​មាន​កម្រិត​ជាតិ​ស្ករ​ក្នុង​ឈាម​ខ្ពស់ ក៏​ប្រឈម​នឹង​បញ្ហា​ផ្នែក​ចងចាំ​ដែរ។
ក្រុម​អ្នក​ស្រាវជ្រាវ​មកពី​សាកលវិទ្យាល័យ​សុខាភិបាល​ឆារីតេ​នៃ​ក្រុង​ប៊ែរឡាំង ប្រទេស​អាល្លឺម៉ង់ បាន​រក​ឃើញ​ថា ការ​លើស​ជាតិស្ករ​ក្នុង​ឈាម​និង​សារជាតិ​កាបូនអ៊ីត្រាត​អាច​បង្ក​ផលអាក្រក់​ដល់​ខួរក្បាល។
ពួកគេ​បាន​រក​ឃើញ​ថា​កម្រិត​ជាតិ​ស្ករ​ឡើង​ខ្លាំង ឬ​កំណើន​ជាតិ​គ្លុយកូស​ក្នុង​ឈាម​នោះ​វា​បាន​ធ្វើឲ្យ​ប្រព័ន្ធ​ចងចាំ​នៃ​ខួរ​ក្បាល​មនុស្ស​ធ្លាក់​ចុះ​ជា​លំដាប់​និង​អាច​បន្ត​ដល់​ការ​កើត​នូវ​ជំងឺ​វង្វេងវង្វាន់​ថែម​ទៀត​ផង។
ការ​សិក្សា​លើក​មុនៗ​ក៏​បង្ហាញ​នូវ​លទ្ធផល​ស្រដៀង​គ្នា​គឺ​អ្នក​មាន​ជំងឺ​ទឹកនោមផ្អែម​ងាយ​ប្រឈម​នឹង​ជំងឺ​វង្វេងវង្វាន់​ផង​ដែរ​៕ PR
