
ស្រ្តេស​ពី​កន្លែង​ធ្វើការ​បង្កើន​អត្រា​ទឹកនោមផ្អែម​៤៥​ភាគរយ 

ក្រុងឡុងដ៍: ការ​ធ្វើការ​រាប់​ម៉ោង​មិន​ត្រឹម​តែ​ធ្វើឲ្យ​មនុស្ស​នឿយហត់ ឆេវឆាវ និង​ស្រេ្តស​នោះ​ទេ វា​ថែម​ទាំង​បង្កើន​អត្រា​ប្រឈម​នឹង​ការ​កើត​ជំងឺ​ទឹកនោមផ្អែម​ប្រភេទ​២​ដល់​ទៅ​៤៥​ភាគរយ បើ​ទោះជា​អ្នក​ជា​មនុស្ស​ស្គម​មិន​លើស​ទម្ងន់​ក៏ដោយ។
ការ​សិក្សា​ជាច្រើន​បាន​រកឃើញ​ថា សកម្មភាព​ធ្វើការ​ឥត​ឈប់ឈរ​អាច​ធ្វើឲ្យ​មនុស្ស​ងាយ​ធ្លាក់​ខ្លួន​ឈឺ និង​កើត​រោគ​បេះដូង ដាច់​សរសៃឈាម​ខួរក្បាល ពិការ​ភ្នែក និង​ពិការ​សរីរាង្គ​ដទៃ​ទៀត​ផង​ដែរ។
ការ​សិក្សា​របស់​អាល្លឺម៉ង់​បាន​តាមដាន​មនុស្ស​៥៣៣៧​នាក់​អាយុ​ចន្លោះ​ពី​២៩​ដល់​៦៦​ឆ្នាំ​។ ១២​ឆ្នាំ​ក្រោយ​មក​ក្នុង​ចំណោម​ពួកគេ​មាន​៣០០​នាក់​បាន​កើត​ជំងឺ​ទឹកនោមផ្អែម​ប្រភេទ​២ ហើយ​ក្នុង​ចំណោម​អ្នក​ជំងឺ​ទាំងនេះ​ភាគច្រើន​គឺជា​អ្នក​ដែល​មាន​ស្ថានភាព​ការងារ​នឿយហត់ និង​ភាព​តានតឹង​ផ្លូវចិត្ត​ខ្លាំង។
វេជ្ជបណ្ឌិត​បាន​ណែនាំ​ថា ការ​គ្រប់គ្រង​អារម្មណ៍​ស្រេ្តស​នៅ​កន្លែង​ធ្វើការ​វា​សំខាន់​ដូច​ការ​កំណត់​របបអាហារ និង​ការ​ហាត់ប្រាណ​ដែរ៕
