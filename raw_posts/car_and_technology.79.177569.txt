
Dior ត្រៀម​ដាក់​លក់​កង់​ប្រណីត BMX ម៉ូដ​បុរាណ​តម្លៃ ៣២០០ ដុល្លារ 

ក្រុងប៉ារីស: ក្នុង​ករណី​ក្ដារ​ស្គី​យីហោ Herm's តម្លៃ ៣០០០ ដុល្លារ មិន​អាច​ផ្គាប់​ចិត្ដ​អ្នក​ចំពោះ​បទពិសោធ​កីឡា​ប្រណីត​ពិតៗ ចូរ​ក្រឡេក​មើល​ម៉ាក Dior Homme ម្ដង​មើល​ដែល​ពេល​នេះ​បាន​បង្ហាញ​កង់​ស្ទីល​ថ្មី​បំផុត​ដោយ​ប្រើ​ឈ្មោះ BMX តម្លៃ​ត្រឹម​តែ ៣២០០ ដុល្លារ។
យោងតាម Business of Fashion បាន​បង្ហាញ​ថា កង់​ពណ៌​ខ្មៅ និង​ក្រហម​ត្រូវ​បាន​ផលិត​ក្នុង​ចំនួន​ដ៏​កំណត់​បំផុត​ជា​ផ្នែក​មួយ​នៃ​កិច្ច​សហការ​ជាមួយ​ក្រុមហ៊ុន​កង់​ក្រុង​ប៉ារីស Bogarde និង​យក​លំនាំ​តាម «វប្បធម៌​ហ្វេសសិន​តាម​ចិញ្ចើម​ផ្លូវ ទសវត្សរ៍​ទី ៩០» ជាការ​រចនា​ម៉ូដ​របស់​នាយក​ផ្នែក​សិល្បៈ​ក្រុមហ៊ុន Dior Homme លោក​គ្រីសវ៉ាន់ អាសឆេ ដែល​បាន​បង្ហាញ​កង់​ប្រណីត​លើ​គណនី​អ៊ីនស្ដាក្រាម កាល​ពី​ខែ​តុលា។
យ៉ាងណាមិញ​គួរ​ចងចាំ​ថា កង់​ប្រភេទ​នេះ​ត្រូវ​បាន​ផលិត​ឡើង​តែ ៧០ គ្រឿង​ប៉ុណ្ណោះ។ ដូច្នេះ​បើ​អ្នក​កំពុង​ស្វែងរក​ទិញ​កង់ ដែល​មាន​តម្លៃ ៣២០០ ដុល្លារ និង​តុបតែង​គ្រឿង​លម្អ​ផលិតផល Dior។
កង់​នេះ​គ្រោង​នឹង​ចេញ​លក់​អំឡុង​ពេល​ពិធី​បុណ្យ​ហ្វេសសិន​តាម​ដងផ្លូវ Sole DXB ដែល​រៀបចំ​ឡើង​នៅ​ថ្ងៃ​ទី ៧ និង​ទី ៨ ខែ​ធ្នូ មុន​ពេល​ចេញ​លក់​ជា​ផ្លូវការ​នៅ​តាម​បណ្ដា​ហាង​លក់​ផលិតផល Dior ទាំងអស់​ជុំវិញ​ពិភពលោក។
ហ្វេសសិន​របស់​លោក គ្រីស វ៉ាន់អាសឆេ ត្រៀម​សម្រាប់​ម៉ូដ​ឆ្នាំ ២០១៨ របស់ Dior Homme ដែល​បាន​ឃើញ​អ្នក​ឌីហ្សាញ​រូបនេះ​ចាត់​ចែង​តារា​ម៉ូ​ដែល​ឲ្យ​ដើរ​ម៉ូដ​ក្នុង​ឈុត​សម្លៀក​បំពាក់​ខ្មែរ​បែប​ក្លាស៊ិក​រួម​នឹង​ស្បែក​ជើង​កីឡា​ធំ៕HR
