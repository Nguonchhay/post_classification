
គន្លឹះ​៨​ក្នុង​ការ​កែប្រែ​ទម្លាប់​រស់នៅ​ដើម្បី​ឲ្យ​ជីវិត​សិច​យូរ​អង្វែង 

ទម្លាប់​រស់នៅ​ល្អ​មិន​ត្រឹម​តែ​ធ្វើឲ្យ​សុខភាព​ល្អ​បរិបូរណ៍​ប៉ុណ្ណោះ​ទេ ថែម​ទាំង​ជា​កត្តា​ដ៏សំខាន់​ដែល​ធ្វើឲ្យ​ជីវិត​លើ​គ្រែ​កាន់តែ​ស្រស់ថ្លា ដូចជា​រួមចំណែក​កាត់បន្ថយ​អត្រា​ប្រឈម​នឹង​ជំងឺ​ខ្សោយ​ផ្លូវភេទ បញ្ហា​គ្មាន​កាម​តម្រេក និង​ការ​ពិបាក​ដល់​ចំណុច​កំពូល​ជាដើម។
ជា​រួម​សុខភាព​ផ្លូវភេទ​ល្អ​អាស្រ័យ​លើ​ប្រព័ន្ធ​បេះដូង និង​ឈាម​ដំណើរការ​ល្អ​ស្រប​នឹង​កម្លាំង​កំហែង​ដែល​អំណោយផល​ពី​សុខភាព​ផង​ដែរ។
ខាង​ក្រោម​នេះ​ជា​គន្លឹះ​៧​យ៉ាង​ដែល​អាច​ជួយ​ឲ្យ​អ្នក​ទទួល​បាន​ជីវិត​សិច​ដ៏ស្រស់ថ្លា​យូរអង្វែង។
កាត់បន្ថយ​ជាតិ​កាហ្វេអ៊ីន
ជាតិកាហ្វេអ៊ីន​មាន​ផលអវិជ្ជមាន​ដល់​ចលនា​ឈាម យ៉ាងណា​មិញ សម្រាប់​សូកូឡា​ដែល​ផ្ទុក​ជាតិកាហ្វេអ៊ីន​ច្រើន​វា​បែរ​ជា​មាន​ផល​ល្អ​ចំពោះ​សុខភាព​ផ្លូវភេទ​ទៅវិញ។
បើ​ទោះជា​មិនមាន​ភ័ស្ដុតាង​ច្បាស់លាស់​ណា​មួយ​បាន​និយាយ​ពី​ផលប៉ះពាល់​នៃ​ជាតិកាហ្វេអ៊ីន និង​បញ្ហា​ខ្សោយ​លិង្គ និង​អស់​ចំណង់​ផ្លូវភេទ​ក្ដី ក៏​វេជ្ជបណ្ឌិត​ជំនាញ​សិចសាស្ត្រ​តែង​ណែនាំ​អ្នក​ដែល​មាន​បញ្ហា​ខាង​លើ​ឲ្យ​កាត់បន្ថយ​ការ​ញ៉ាំ​ភេសជ្ជៈ​មាន​ជាតិ​កាហ្វេអ៊ីន​ផង​ដែរ។
បោះបង់​អាហារ​ផ្សែង
ការ​ជក់បារី អាច​ប៉ះពាល់​ដល់​ជីវិត​ផ្លូវភេទ​ច្រើន​យ៉ាង​។ វា​ក៏​អាច​ធ្វើឲ្យ​លំហូរ​ឈាម​ទៅ​លិង្គ​ថយ​ចុះ ដែល​ជា​ហេតុ​នាំឲ្យ​អ្នក​មាន​អារម្មណ៍​តានតឹង និង​មិន​សូវ​មាន​កម្លាំង​។ ជាមួយ​គ្នា​នេះ​ដែរ ការ​ស្រាវជ្រាវ​បាន​រក​ឃើញ​ថា ជាតិ​នេកូទីន​ក្នុង​ថ្នាំ​ជក់​អាច​ធ្វើឲ្យ​ថយចុះ​នូវ​ចំណង់​ផ្លូវភេទ​របស់​បុរស​តែ​ម្តង​។ បើសិន​ជា​អ្នក​ជក់បារី ចូរ​ព្យាយាម​បញ្ឈប់​វា ហើយ​សង្កេត​មើល​ថា​តើ​ចំណង់​ផ្លូវភេទ​អ្នក​អាច​មាន​ការ​កើនឡើង​កម្រិត​ណា​ដែរ។
ក្រេប​ស្រា​បាន តែ​កុំ​ផឹក​ជោកជាំ
ចំពោះ​គ្រឿង​ស្រវឹង​វិញ គ្រាន់តែ​ស្រា​មួយ​កែវ ប្រហែល​ជា​អាច​ជួយ​ឲ្យ​អ្នក​ធូរ​អារម្មណ៍ និង​មាន​ភាព​ស្រើបស្រាល​ចង់​ដឹកដៃ​គ្នា​ឡើង​គ្រែ។ ប៉ុន្តែ ក្នុង​ករណី​ទទួលទាន​ច្រើន​ពេក អ្នក​ស្រវឹង​មាន​តែ​ដេកដួល​ទេ កុំ​សង្ឃឹម​ថា​បាន​ឡើង​ឋានសួគ៌​ឲ្យ​សោះ។
សម្រក​ទម្ងន់ ចលនា​រហ័សរហួន
បញ្ហា​ធាត់​ជ្រុល គឺជា​ផ្នែក​មួយ​ដែល​នាំឲ្យ​មាន​បញ្ហា​ងាប់​លិង្គ ហើយ​វា​ក៏​ប៉ះពាល់​ដល់​ជីវិត​ផ្លូវភេទ​យ៉ាង​ធ្ងន់ធ្ងរ​ដែរ​។ បើ​យោង​ទៅ​តាម​ការ​សិក្សា​មួយ​ដែល​បាន​ចុះផ្សាយ​ក្នុង​ព្រឹត្តិបត្រ​វេជ្ជសាស្ត្រ​របស់​អង់គ្លេស បាន​ឲ្យ​ដឹងថា បុរស​ដែល​ធាត់​ជ្រុល​ទំនង​ជា​មាន​បញ្ហា​នៃ​ការ​ឡើង​រឹង​របស់​លិង្គ​ខ្លាំង​ជាង​បុរស​មាន​ទម្ងន់​ខ្លួន​ធម្មតា​រហូត​ដល់​ពីរ​ដង​កន្លះ​ឯណោះ ហើយ​ពួកគេ​ក៏​មិនអាច​ប្រើ​ក្បាច់​ចម្រុះ​តាម​ចិត្ត​ចង់​ដែរ។
អាហារ​មាន​តុល្យភាព​ជីវជាតិ
ក្រៅពី​ការ​ហាត់ប្រាណ យក​ល្អ​អ្នក​គួរតែ​ញ៉ាំ​អាហារ​ឲ្យ​បាន​ត្រឹមត្រូវ​ផង​ដែរ​។ អាហារ​ដែល​ល្អ​សម្រាប់​សុខភាព​ចាំបាច់​ត្រូវ​មាន​ត្រី សាច់ បន្លែ ផ្លែឈើ និង​គ្រាប់​ធញ្ញជាតិ។
សម្រាប់​អ្នក​ដែល​មិន​សូវ​មាន​ចំណង់​ផ្លូវភេទ ពួកគេ​ក៏​អាច​សាកល្បង​អាហារ​បង្កើន​សម្រើប​ដូចជា គ្រំសមុទ្រ ចេក សូកូឡាខ្មៅ និង​បន្លែ​បៃតង​សម្បូរ​ជាតិ​រ៉ែ​ផង​ដែរ។
ដំណេក​គ្រប់គ្រាន់
ការ​គេង​មិន​បាន​គ្រប់គ្រាន់​អាច​ធ្វើឲ្យ​ប៉ះពាល់​ដល់​ចំណង់​ផ្លូវភេទ​យ៉ាង​ធ្ងន់ធ្ងរ​។ យោង​ទៅ​តាម​ការ​ស្រាវជ្រាវ​មួយ​បាន​ឲ្យ​ដឹងថា បុរស​ដែល​គេង​តិច​ជាង​៥​ម៉ោង​ក្នុង​មួយ​យប់ គឺ​មាន​ចំនួន​អ័រម៉ូន​តេស្តូស្តេរ៉ូន​ចុះ​ទាប​ជាង​ធម្មតា​។ ដូច្នេះ​ហើយ យក​ល្អ​គួរ​តែ​គេង​ឲ្យ​បាន​ពី​៧​ទៅ​៨ ម៉ោង ដើម្បី​ពង្រឹង​ដល់​សកម្មភាព​លើ​គ្រែ និង​អារម្មណ៍​ស្រស់​ថ្លា។
លំហាត់​ប្រាណ​ទៀងទាត់
លំហាត់ប្រាណ​មិន​ត្រឹម​តែ​ជួយ​ឲ្យ​បុរស​ស្ត្រី​ថែរក្សា​រាងរៅ​ស្អាត និង​សុខភាព​រឹងមាំ​ល្អ​នោះ​ទេ វា​ថែម​ទាំង​ជំនួយ​ដល់​បេះដូង និង​ការ​ធ្វើ​ចលនា​ក្នុង​សមរភូមិ​លើ​គ្រែ​ផង​ដែរ។ ការ​ស្រាវជ្រាវ​បាន​រក​ឃើញ​ថា អ្នក​ដែល​មិន​ហាត់ប្រាណ​អាច​ប្រើ​ក្បាច់​រួមភេទ​មិន​ដល់​១០​ក្បាច់​ផង ខណៈ​អ្នក​ដែល​ហាត់ប្រាណ​ទៀងទាត់​អាច​អនុវត្ត​បាន​ច្រើន​ក្បាច់ ច្រើន​ជម្រើស និង​ប្រតិបត្តិការ​បាន​យូរ​ទៀត​ផង។
កាត់បន្ថយ​ស្រេ្តស
សិច​មិន​ត្រឹម​តែ​តម្រូវ​ឲ្យ​អ្នក​មាន​កម្លាំង​កាយ​គ្រប់គ្រាន់​ក្នុង​ការ​ប្រតិបត្តិ​វា​នោះ​ទេ អ្វី​ដែល​សំខាន់​បំផុត​គឺ​លើ​ផ្លូវ​អារម្មណ៍។ អ្នក​ដែល​មាន​បញ្ហា​ខ្វល់ខ្វាយ​ក្នុង​ចិត្ត ឬ​ស្រេ្តស​ច្រើន​តែង​ប្រឈម​នឹង​បញ្ហា​បាត់បង់​ចំណង់​ផ្លូវភេទ។ សម្រាប់​អ្នក​ដែល​មាន​បញ្ហា​ស្រេ្តស បើ​ទោះ​ជា​ពួកគេ​ប្រឡូក​ក្នុង​រឿង​លើ​គ្រែ​ក៏ពិតមែន ក៏ពួកគេ​ពិបាក​នឹង​រួមភេទ​ឲ្យ​ដល់​គោលដៅ​ណាស់ ជាពិសេស​គឺ​នារី​តែ​ម្ដង។ ការ​ស្រាវជ្រាវ​ក៏​បាន​រក​ឃើញ​ថា អ្នក​ដែល​មាន​ស្រេ្តស​ងាយ​នឹង​រួមភេទ​ដោយ​មិន​បាន​ប្រើ​វិធី​ការពារ​ផង​ដែរ៕
