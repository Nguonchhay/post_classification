
កង់​ជំនួយ​អគ្គិសនី​ជប៉ុន ជួយ​អ្នកដំណើរ​លើផ្លូវ​រអិល និង​ឡើង​ចំណោតភ្នំ 

ក្រុង​តូក្យូ: ក្រុមហ៊ុន Yamaha បានប្រកាស​បង្ហាញ កង់​ជំនួយ​អគ្គិសនី​គំរូ​អនាគតកាល YPJ-MTB Concept នៅ​ពិព័រណ៍​យានយន្ដ​ក្រុង​តូក្យូ។ បើ​ទទួលបាន​ប្រតិកម្ម​ល្អៗ​ពី​អតិថិជន ក្រុមហ៊ុន​នឹង​សម្រេច​ដាក់លក់​ផលិតផល​ថ្មី​នេះ។
YPJ-MTB CONCEPT ជា​ម៉ូដែល MTB នៃ​កង់​ជំនួយ​អគ្គិសនី​ស៊េរី YPJ ដោយ​យកតាម​ទស្សនវិស័យ​ជិះ​កម្សាន្ដ​លេង និង​សម្រាប់​ជា​ចំណូលចិត្ដ​ផ្នែក​កីឡា​ចុង​សប្ដាហ៍។
នៅ​អឺរ៉ុប និង​សហរដ្ឋ អាមេរិក កង់​ជំនួយ​ថាមពលអគ្គិសនី MTB មាន​តម្រូវការ​ខ្ពស់។ ពេល​ត្រូវ​ធាក់​ឡើង​ចំណោត​ខ្ពស់​ដែល​សើម និង​រអិល អ្នក​អាច​ប្រើ​ជំនួយ​អគ្គិសនី​ដោយ​មិនចាំបាច់​ប្រឹង។ ក្នុងករណីនេះ ជំនួយការ​អគ្គិសនី MTB ដែល​អាចជួយ​រក្សា​កម្លាំងកាយ​ពេល​លែង​ចង់​ចំណាយ​ថាមពល​ធាក់​តទៅទៀត។
ជាមួយ​ទំហំ​កង់​ធំ​របស់ MTB លោកអ្នក​ធាក់​ឡើង​ចំណោត​ដោយ​មិនបាច់​ចំណាយ​កម្លាំងកាយ​ច្រើន។ តួកង់​ក៏​ជួយ​កាត់បន្ថយ​ការប្រើ​ថាមពល​ខ្លះ​ដែរ។ខណៈ​កំពុង​ធាក់កង់​នៅ​រដូវភ្លៀង និង​លើ​កម្រាល​ព្រឹល​ទឹកកក ហានិភ័យ​រអិល​ពិតជា​ប្រឈម​ខ្ពស់ តែ​វា​ក៏​ត្រូវបាន​កាត់បន្ថយ​ដោយសារតែ​កង់​ដ៏​ក្រាស់​របស់ MTB។
កង់​ជំនួយ​អគ្គិសនី​នេះ មាន​ទម្ងន់ ១៥,៤ គីឡូក្រាម ក្រុមហ៊ុន​បានដាក់​អាគុយ​តូច​មួយ អាច​ប្រើលើ​ចម្ងាយផ្លូវ ១៤ គីឡូម៉ែត្រ។
ទោះ​កង់ JPJ-MTB គ្រាន់តែ​ជា​ម៉ូដែល​គំរូ តែ​ក្រុមហ៊ុន Yamaha ក៏​បានប្រកាស​ណែនាំ​ផលិតផល​ថ្មី​មួយទៀត ស្រដៀងគ្នា​គឺ YPJ-R លក់​ក្នុងតម្លៃ ២០៥០ ដុល្លារ​នៅ​ជប៉ុន៕HR
