
ខ្សែដៃ​ឆ្លាតវៃ​តម្លៃ ៩៩ ដុល្លារ អាច​វែកមុខ​ជន​ធ្វើ​ឲ្យ​អ្នក​ស្រេ្តស 

ក្រុង​ឡុង​ដ៍: ខ្សែដៃ​ឆ្លាត​វ័យ​ថ្មីសន្លាង ត្រូវបាន​បង្កើតឡើង​ដើម្បី​ក្រើន​រំឭក​អ្នក​ពាក់​ពី​ស្ថាន ភាព និង​មនុស្ស​ជុំវិញខ្លួន​ដែល​អាច​បង្ក​ជា​ស្រេ្តស។
ការសិក្សា​ជាច្រើន​បាន​បង្ហាញថា ស្រេ្ត​ស គឺជា​មូលហេតុ ៦០ ភាគរយ​ដែល​នាំ​ឲ្យ​មនុស្ស​ធ្លាក់ខ្លួន​ឈឺ។
ក្រុមហ៊ុន Wellbe បាន​ផលិត​នូវ​ខ្សែដៃ​ឆ្លាត​វ័យ​ដែល​អាច​វាស់​កម្រិត​ស្រេ្តស និង​អារម្មណ៍​នឹងនរ​របស់​អ្នក។ វា​ក៏​អាច​ផ្ដល់យោបល់​ឲ្យ​អ្នក​ពី​វិធី​បន្ធូរ​អារម្មណ៍​ស្រេ្តស​ផងដែរ។
ខ្សែដៃ​នេះ​មាន​បំពាក់​នូវ​ប្រព័ន្ធ​សេន​ស័រ​តាមដាន​ចង្វាក់បេះដូង​ជា​រៀងរាល់ ៣ នាទី​ម្ដង។ ក្រោយមក​វា​នឹង​បញ្ជូន​ទិន្នន័យ​ចង្វាក់បេះដូង​ទៅកាន់​កម្មវិធី​វិភាគ ដើម្បី​សន្និដ្ឋានថា តើ​អ្នកណា ពេលណា ទីកន្លែង​ណា ដែល​ធ្វើ​ឲ្យអ្ន​កកើត​អារម្មណ៍​ស្រេ្តស។
អ្នកប្រើប្រាស់​ត្រូវ​ការបញ្ចូល​ទិន្នន័យ​អំពី​ទីតាំង​ជាក់លាក់ និង​ពេលវេលា​ក្នុង​ប្រក្រតិទិន ដើម្បី​ឲ្យ​ខ្សែដៃ​ឆ្លាត​វ័យ​នេះ​អាច​វិភាគ​បាន​ត្រឹមត្រូវ។
ខ្សែដៃ​ដែលមាន​ទម្ងន់​ស្រាល និង​ទន់ល្មើយ​ងាយស្រួល​ពាក់​ជាប់​ស្បែក​នេះ មានភ្ជាប់​នូវ​កម្មវិធី​ទូរស័ព្ទ​សម្រាប់​ផ្ដល់ព័ត៌មាន​ដល់​អ្នក​ពាក់​ឲ្យ​ចេះ​សម្រួល​ការដកដង្ហើម ប្រើ​ថ្នាំ ស្ដាប់​ចម្រៀង និង​សម្រាក​ជាដើម។
ពេលនេះ ខ្សែដៃ​ឆ្លាត​វ័យ​របស់ Wellbe កំពុង​ស្ថិតក្នុង​ការពិសោធ​ដើម្បី​កែលម្អ​បន្ថែម។ អតិថិជន​អាច​ចាប់ផ្ដើម​កុម៉្មង់​វា​ក្នុងតម្លៃ​ប្រមាណ ៩៩ ដុល្លារ ហើយ​ក្រុមហ៊ុន​នឹង​ចាប់ផ្ដើម​បញ្ចេញ​លក់​ចែកចាយ​លើ​ទីផ្សារ​នៅ​អំឡុង​ខែក្រោយ៕
