
River Bank សាក​ថ្ម​កុំព្យូទ័រ ទូរស័ព្ទ ថេ​ប៊្លិត កាស បាស ក្នុងពេល​តែមួយ 

ក្រុង​សាន ហ្វ្រាន​ស៊ី​ស្កូ: ពេល​បច្ចេកវិទ្យា​កំពុង​បោះជំហាន​ទៅមុខ ឧបករណ៍​របស់​យើង កាន់តែ​ច្រើនឡើងៗ ត្រូវការ​សាក​ថាមពល ដូចជា ទូរស័ព្ទ ថេ​ប៊្លិត កាស​ទូរស័ព្ទ នាឡិកា កុំព្យូទ័រ​យួរដៃ បរិក្ខារ​កុំព្យូទ័រ និង​បាស​បំពង​សំឡេង​ជាដើម។
ប្រាកដ​ណាស់ អ្នក​អាច​សាក​ថ្ម​ឧបករណ៍​មួយ ឬ ២ ក្នុងពេល​តែមួយ តែ​មែនទែនទៅ គ្មាន​នរណា​ចង់​រង់ចាំ​ដល់​ពេញ​នោះទេ។ វា​កាន់តែ​ងាយស្រួល បើ​យើង​អាច​សាក​ថាមពល​ឧបករណ៍​ទាំងអស់​ក្នុងពេល​តែមួយ​បាន។
River Bank ជា​បន្ទុក​ថាមពល​ចល័ត អាច​សម្រេច​ក្ដី​សុបិន​ចំពោះ​បំណង​សាក​ថាមពល​ឧបករណ៍​ទាំងអស់​ក្នុងពេល​តែមួយ។ វា​អាច​សាក​ឧបករណ៍​បាន ៦ ក្នុងពេល​តែមួយ សូម្បីតែ​កុំព្យូទ័រ​យួរដៃ។
River Bank មាន ៣ ដុំ។ លោកអ្នក​អាច​តម្រៀប​ដុំ​នីមួយៗ​គរ​លើ​គ្នា​តាមសេចក្ដី​ត្រូវការ ដោយ​វា​បញ្ជូន​ថាមពល​ឲ្យ​គ្នា​ទៅវិញទៅមក​ពេល​ដាក់ត្រួតលើគ្នា និង​អាច​សាក​ថាមពល​ឲ្យ​គ្នា​ពេល​ដុំ​ណាមួយ​មាន​ថាមពល​ខ្សោយ។ ពេល​ផ្ដោតលើ​សមត្ថភាព​សាក​ថ្ម ថត​ធំ​តែមួយ​មាន​កម្លាំង ៩៤ វ៉ាត់​ម៉ោង និង ២៥៦០០ អំពែ​រ។
ឧបករណ៍​សាក​ថាមពល​ចល័ត (Power Bank) លក់ដាច់​បំផុត​លើ​វេប​សាយ Amazon គឺ ម៉ូដែល Anker Powercore 10000 មាន​កម្លាំង​តែ ៣៦ វ៉ាត់​ម៉ោង និង ១០០០០ អំពែ​រ។
ទាំង ៣ ដុំ​ចូលគ្នា អាច​សាក​ថ្ម​កុំព្យូទ័រ​យួរដៃ​ពី ១ ទៅ ៤ គ្រឿង ថេប៊្លិត​ពី ៣ ទៅ ៦ គ្រឿង ទូរស័ព្ទ​ពី ៩ ទៅ ៣០ គ្រឿង និង​កាមេរ៉ា DSLR ពី ១០ ទៅ ២៥ គ្រឿង។ River Bank ប្រភេទ​ដុំ​ធំ មានតម្លៃ ១៩៩ ដុល្លារ៕HR
