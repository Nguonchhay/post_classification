
បុរស​ស៊្វីស ចូលចិត្ដ​ជិះកង់​ផលិត​រថយន្ដ​កង់​កក់ក្ដៅ PodRide 

ក្រុង​ប៊ែន: អ្នក​ឌីហ្សាញ ជនជាតិ​ស៊្វីស លោក មី​ឃែល ជេល​មេន បាន​ផលិត​យានជំនិះ​ចម្លែក​មួយ​ដែលមាន​សណ្ឋាន​ដូច​រថយន្ដ​ធុន​តូច តែ​បំពាក់​គ្រឿងអគ្គិសនី​ជា​កង់ អាគុយ។ លោក មី​ឃែល បាន​ហៅ​វា​ថា រថយន្ដ​កង់ PodRide។
លោក​និយាយថា៖ «ខ្ញុំ​ពិតជា​ចូលចិត្ត​ជិះកង់​ណាស់ តែ​ខ្ញុំ​រស់នៅ​ក្នុងប្រទេស​ត្រជាក់ អាកាសធាតុ​មិន​អំណោយផល​សម្រាប់​ខ្ញុំ​ទេ។ ដូច្នេះ​ខ្ញុំ​បាន​រចនា​កង់​ជើង​បួន​ស្រោប​ជ័រ​ក្រែប​ដើម្បី​រក្សា​កម្ដៅ​សមល្មម។ ខ្ញុំ​បាន​ជិះ​វា​ទៅ​ធ្វើការ​រាល់ថ្ងៃ​អស់​ពេល​មួយឆ្នាំ​ហើយ ហើយ​វា​ងាយស្រួល​ប្រើ​ណាស់»។
រថយន្ដ​កង់ បានផ្ដល់​អត្ថប្រយោជន៍​ជា​ច្រើនលើស​កង់​អគ្គិសនី​ដទៃ ដោយ​វា​មិន​ឲ្យ​ម្ចាស់​ទទឹក រក្សា​កម្ដៅ​ល្មម កៅអី​ទន់​ផ្អែក កង់​ធន់​នឹង​ផ្លូវ​ព្រឹល និង​បូមខ្យល់​ទៀតផង។
PodRide ទម្ងន់ ៧០ គីឡូក្រាម កម្ពស់ ១៤៥ សង់ទីម៉ែត្រ មិនមែនជា​យានជំនិះ​ស្អាត​នោះទេ។យោងតាម Auto Evolution វា​មាន​រូបរាង​ដូច​រទេះ​ទារក​ជាង​រូបរាង​យានយន្ដ៕ HR
