
បុរស​អ៊ុយក្រែន​ច្នៃ​រថយន្ដ​ចម្លង​ម៉ូដ​ពី Lamborghini Reventon 

ក្រុង​កៀវ: លោក Oleg Hrycak ជា​អ្នក​ផលិត​រថយន្ដ​ស្ព័រក្នង​ទីក្រុង​កៀវ ប្រទេស​អ៊ុយក្រែន បាន​ចំណាយពេល ៤ ឆ្នាំ​កែច្នៃ​រថយន្ដ​ផ្ទាល់ខ្លួន Lamborghini Reventon ដែល​លោក​អះអាងថា អាច​ប្រកួតប្រជែង​ជាមួយ​កំពូល​រថយន្ដ​ស្ព័រ​តម្លៃ ២ លាន​ដុល្លារ​ពិតប្រាកដ​បាន។
អាជីព​ជា​អ្នក​ឌីហ្សាញ​នៅ​រោងចក្រ​ផលិត​រថយន្ដក្រុង​នៅ​ប្រទេស​អ៊ុយក្រែន លោក Hrycak បាន​និយាយថា លោក​មាន​បទពិសោធ​ខ្លះ​ផលិត​ក្រែប​កញ្ចប់ ហើយ​ថ្ងៃមួយ​លោក​បាន​សម្រេចចិត្ដ​ប្រើ​ចំណេះដឹង​របស់ខ្លួន​ផលិត​រថយន្ដ​ដែល​ចម្លង​ពី​កំពូល​រថយន្ដ​ស្ព័រ​គំរូ​ដើម។
លោក​បាន​រថយន្ដ​តួ​ទាប​ម៉ាក Audi A8 កញ្ចាស់ និង​កែច្នៃ​បំពាក់​តួ​ក្រែប​កញ្ចក់​ជា​រថយន្ដ Lamborghini Reventon។
លោក​ក៏បាន​រើ​ម៉ាស៊ីន Audi ចំណុះ ៤,២ លីត្រ កម្លាំង ៣០០ សេះ​ទៅកាន់​ផ្នែក​ខាងក្រោយ​នៃ​រថយន្ដ​ដើម្បី​បង្កើត​ថាមពល និង​ថែមទាំង​បាន​ផលិត​ទ្វា​របើក​ឡើងលើ​ដូច Lamborghini បេះបិទ​ទៀតផង។
លោក Hrycak និយាយថា លោក​ឆ្លៀត​ពេលទំនេរ​មក​ផលិត​រថយន្ដ​ស្ព័រ​នេះ​ដោយខ្លួនឯង​ទាំងអស់។ ប៉ុន្ដែ​ការច្នៃ​រថយន្ដ Lamborghini នេះ​មិន​ចំណាយ​តិចតួច​ឡើយ ហើយ​លោក Hrycak សារភាពថា លោក​គ្មាន​ពេលវេលា​សម្រាប់​ខ្លួនឯង និង​ក្រុមគ្រួសារ​រយៈពេល ៤ ឆ្នាំនេះ។
ថ្វីដ្បិតតែ​លោក​អះអាងថា Lamborghini Reventon ច្នៃ​ដោយដៃ​ផ្ទាល់​អាចមាន​ល្បឿន​កំពូល ២៤០ km/h យ៉ាងណាក៏ដោយ ក៏​លោក​ត្រូវ​រត់ការ​ឯកសារ​ផ្លូវច្បាប់​មុនពេល​អាច​បើកបរ​វា​លើផ្លូវ​ស្របច្បាប់៕HR
