
កង​ស្រោមអនាម័យ​ឆ្លាតវៃ​តម្លៃ ៧៨ ដុល្លារ ជួយ​ឲ្យ​អ្នកដឹង​ខ្ទេច​ពី​សិច 

ក្រុង​ឡុង​ដ៍: មនុស្ស​សម័យថ្មី​កំពុងតែ​ងប់ងុល​នឹង​ការប្រើ​បច្ចេកវិទ្យា​ពាក់​លើ​ខ្លួន​ថ្មីៗ មានតម្លៃ​ខ្ពស់​តែ​ខ្លះ​ក៏​អត់​ប្រយោជន៍ ដែល​ធ្វើ​ឲ្យ​អ្នកចោទ​សួរថា តើ​បាន​អី​មកវិញ? អ៊ី​ចឹង តើ​អ្នក​ចង់​វាស់​ល្បឿន​ថាមពល​រុញ​ដក​ពេល​រួមភេទ ឬ​ចង់​ប្រៀបធៀប​ជាមួយ​បុរស​ដទៃ​ដែរឬទេ? ដូច្នេះ​មានតែ​ស្រោមអនាម័យ i.Con តម្លៃ ៧៨ ដុល្លារ។
i.Con គឺជា​កង​ស្រោមអនាម័យ​ដ៏​វៃឆ្លាត​ដំបូង​បំផុត​ក្នុង​លោក ដែល​នឹងត្រូវ​ដាក់លក់​ក្នុងឆ្នាំនេះ​យ៉ាង​ពិសេស​ពី ក្រុមហ៊ុន British Condoms។
វា​មាន​សមត្ថភាព​កត់ត្រា​ការ​ដុតបំផ្លាញ​កាឡូរី​អំឡុងពេល​រួមភេទ វាស់​ល្បឿន​ចលនា ចំនួន​រុញ​ដកៗសរុប ចំនួន​នៃ​ការបន្ថយ​ចលនា រយៈពេល​មួយចប់​ប្រតិបត្ដិការ ដំណើរ​រន្ថើន​នៃ​ការ​សម្រុក​ជាមធ្យម វាស់​ទំហំ​មួយ​ជុំ​លិង្គ ការកត់ត្រា​ប្រភេទ​ក្បាច់​ប្លែកៗ និង​សីតុណ្ហភាព​លើ​ស្បែក។
តាមពិត i.Con មិនមែនជា​ស្រោមអនាម័យ​ពិតប្រាកដ​ឡើយ។ វា​ជា​កង​មួយ​បំពាក់​ពីលើ​គល់​ស្រោម ដែល​អ្នក​អាច​ប្រើប្រាស់​ច្រើនលើកច្រើនសា។ វា​មាន​ផាសុកភាព មិន​ជ្រាប​ទឹក និង​ទម្ងន់​ស្រាល ដោយ​អ្នក​មិនទាំង​ដឹងថា​មាន​កង​ជាប់​ជាមួយ​ផង​ដែល​វា​អាច​នៅតែ​ផ្ដល់​ភាព​ស្រណុក​ស្រួល​ដោយ​គ្រាន់តែ​ជ្រើសរើស​ប្រភេទ​ស្រោម​ទៅ​តាមចំណូលចិត្ដ​ប៉ុណ្ណោះ។
កង​ស្រោមអនាម័យ i.Con បំពាក់​ភ្ជាប់​មក​ជាមួយ​នូវ​រន្ធ​ឌុយ USB តូច​ដែល​អ្នក​អាច​ដោ​តភ្ជាប់​ទៅនឹង​កុំព្យូទ័រ ឬ​សាក​ថ្ម​ដោយ​ចំណាយពេល​តែ ១ ម៉ោង។ ថាមពល​ថ្ម​របស់​ឧបករណ៍​នេះ មាន​អានុភាព​មិនគួរ​ឲ្យ​ជឿ ដោយមាន​សាកល្បង​រួច​ម្ដងៗ វា​អាច​ប្រើ​រហូត​ពី ៦ ទៅ ៨ ម៉ោង​ឯណោះ៕
HR
