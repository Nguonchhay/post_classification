
ក្រាស​វៃឆ្លាត​អាច​ពិនិត្យបញ្ហា និង ណែនាំ​ផលិតផល​ព្យាបាល​សក់ 

ក្រុង​ញូវយ៉ក: ក្រាសសិតសក់​វៃឆ្លាត​ដំបូង​បំផុត​ក្នុង​លោក​បានបង្ហាញ​រូបរាង។
ក្រុមហ៊ុន Kerastase រួម​នឹង​ក្រុមហ៊ុន​អេឡិចត្រូនិក Withings ប្រកាស​ផលិតផល​ថ្មី Hair Coach នៅ​ពិព័រណ៍​ប្រើប្រាស់​គ្រឿង​អេឡិចត្រូនិក​ក្នុង​សប្ដាហ៍​នេះ។
ការថែទាំ​សរសៃសក់​អាចជា​កិច្ច​ការមិន​ងាយស្រួល​ទេ ជាពិសេស បើ​អ្នក​គ្មាន​ឧបករណ៍​ជំនួយ​ដ៏​ត្រឹមត្រូវ។ ការព្យាបាល​សរសៃសក់​អាច​ចំណាយ​ប្រាក់​ច្រើន និង​ត្រូវការ​ពេល​ច្រើន​ដែរ។ ប៉ុន្ដែ ក្រាស​វៃឆ្លាត Hair Coach អាច​ដោះស្រាយបញ្ហា​ទាំងនេះ​បាន។
Regal Tribune រាយការណ៍​ថា ផលិតផល ដែល​នឹង​ដាក់លក់​នៅ​ក្នុងឆ្នាំនេះ មាន​បំពាក់​សេន​ស័រ​ជាច្រើន​អាច​ប្រាប់​ព័ត៌មាន អំពី​ស្ថានភាព​សក់​ពូកែ​អ្នកជំនាញ​ស្បែក និង​សក់។ វា​អាច​ប្រាប់​ពី​បញ្ហា​សុខភាព​សក់ និង​អាច​ណែនាំ​វិធី​ព្យាបាល។
Capital Berg រាយការណ៍​ថា Hair Coach ក៏​បំពាក់​សេន​ស័រ​កត់ត្រា​ចំនួន​នៃ​ការ​សក់​មួយ​លើក​ប៉ុន្មាន​ដង​ថែម​ទៀតផង។ បន្ទាប់មក វា​វិភាគ​គំរូ​សក់ និង​ប្រាប់​ពី​ដំណើរ​ការវិវត្ដ​របស់​វា។
កម្មវិធី​ទូរស័ព្ទ​បាន​ទាញយក​ទិន្នន័យ​ពី​កត្ដាបរិស្ថាន ដូចជា សំណើម និង​ជួយ​អ្នកប្រើប្រាស់​ស្វែងរក​ផលិតផល​ល្អ។ បច្ចុប្បន្ន ជាមួយ​ការ​ឌីហ្សាញ ក្រាស​វៃឆ្លាត​មាន​ពណ៌ស និង​ដង​សំប៉ែត​ងាយស្រួល​កាន់។ សរសៃ​ក្រាស​រចនា​ពី​អំបោះ​នីឡុង ប្លាស្ទិក និង​រោម​ទន់​ជួយផ្ដល់​សំណើម​ពេល​សិត​ម្ដង។
Hair Coach ដែល​ប្រើ​ថ្ម AA ក្នុង​ដៃ​កាន់ កាន់​ថ្ម ៦ ខែ។ វា​អាចមាន​ប្រសិទ្ធភាព​ដល់​អតិថិជន​ដែលមាន​សក់វែង។ Hair Coach នឹង​មានតម្លៃ​ប្រមាណ​ជិត ២០០ ដុល្លារ៕HR
