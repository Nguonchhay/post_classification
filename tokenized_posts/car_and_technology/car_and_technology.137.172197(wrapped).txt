
ខោអាវ​ខូវប៊យ​វៃឆ្លាត អ្នក​ពាក់​អាច​ស្ទាប​បញ្ជា​លើ​សាច់ក្រណាត់ 

ក្រុងប៉ារីស: នេះ​ជា​សម្លៀកបំពាក់​ផលិតឡើង​ពី​ជាតិ​ក្រណាត់​ត្បាញ​ជាមួយ​បច្ចេកវិទ្យា​ថាច់​ស្គ្រីន​ពិសេស​ដែល​អាច​ប្រើ​ដើម្បី​ឌីហ្សាញ​ឲ្យ​ឃើញច្បាស់ ឬ​គ្មាន​ស្លាកស្នាម​អ្វី​ដោយ​អាស្រ័យ​លើ​ការចង់បាន​របស់​អ្នក​ឌីហ្សាញ។
ជាក់ស្ដែង ក្រុមហ៊ុន​ម៉ូដ​បារាំង Spinal Design បាន​ផលិត​ខោ​ខូវប៊យ​ដែល​អាច​ចង្អុលបង្ហាញ​ទិសដៅ​ដោយ​មិនចាំបាច់​ប្រើ​ទូរស័ព្ទដៃ​គ្រប់​ចំណុចប្រសព្វ​នីមួយ។
តាមរយៈ​សេន​ស័រ​ធ្មេញ​ពណ៌ខៀវ​បំពាក់​នៅត្រង់​ចង្កេះខោ​ខូវប៊យ អ្នក​ពាក់​មិនចាំបាច់​ហូត​ទូរស័ព្ទ​ចេញពី​ហោ​ប៉ាវ​ឡើយ។ នាយក​ផ្នែក​ច្នៃ​ម៉ូដ​ក្រុមហ៊ុន Romain Spinal បាន​ប្រាប់​ទីភ្នាក់ងារ AFP ថា៖ «អ្នក​អាចដាក់​គោលដៅ​លើ ហើយ​សេន​ស័រ​នឹង​ញ័រ​ទៅ​ស្ដាំ បើ​អ្នក​ត្រូវ​បត់​ទៅ​ស្ដាំ ទៅ​ឆ្វេង បើ​អ្នកត្រូវការ​បត់​ទៅ​ឆ្វេង»។
សេន​ស័រ​នឹង​ក្រិត​ទៅតាម​ប្រភេទ​ស្បែក​អ្នក​ពាក់ ហើយ​ថា​តើ​នាង​ចង់បាន​ស្បែក​ពណ៌​ទង់ដែង​កម្រិតណា។ ខោ​ខូវប៊យ Spinal ផលិត​នៅ​បារាំង មានតម្លៃ ១៥០ អឺរ៉ូ និង​ក៏មាន​សមត្ថភាព​ញ័រ​ប្រាប់​មាន​សារ​អ៊ីមែល​ចូល​ផងដែរ»។
Romain Spinal បាន​បន្ដថា៖ «ខោ​នេះ​នឹង​ញ័រ​តាម​លក្ខណៈ​ខុសប្លែកគ្នា​អាស្រ័យ​លើ​ថា​តើ​សារ​ទទួល​មកពី​ក្រុមគ្រួសារ មិត្ដភក្ដិ ឬ​ពី​កន្លែង​ការងារ ក្នុង​បំណង​មិន​ចង់​ឲ្យ​អ្នក​ឆែក​សារ​ឥត​សំខាន់​នាពេល​ចុង​សប្ដាហ៍»។
Google និង Levi គ្រោង​ចេញលក់​អាវ​ខូវប៊យ​នៅ​ឆ្នាំនេះ តែ​វា​មានតម្លៃ​យ៉ាងតិច ៣៥០ ដុល្លារ មាន​លក្ខណៈ​ឲ្យ​អ្នក​ពាក់​កុម៉្មង់​ទំនិញ​ផ្សេងៗ​តាម​អនឡាញ​ផងដែរ៕
