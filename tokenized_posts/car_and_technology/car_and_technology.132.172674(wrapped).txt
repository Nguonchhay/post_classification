
បច្ចេកវិទ្យា​សាក​ថ្ម​ឥត​ខ្សែ អាចធ្វើ​ឲ្យ​អ្នក​និយម iPhone8 ខកចិត្ដ 

ក្រុង​ញូវយ៉ក: ទូរស័ព្ទ​ជំនាន់​ថ្មី​របស់ Apple អាចធ្វើ​ឲ្យ​អ្នក​និយម iPhone ខកចិត្ដ ចំពោះ​បញ្ហា (hardware) ដែល​នាំ​ឲ្យ​មាន​ការពន្យារពេល​ចេញលក់​ម៉ូដែល​ថ្មី​ដែល​ហៅថា iPhone 8 នោះ។
ចំណុច​ទាក់ទាញ​ខ្លះៗ​របស់​ទូរស័ព្ទ​ជំនាន់​ថ្មី​គឺជា​បច្ចេកវិទ្យា​ថ្មី​ដែល​ក្រុមហ៊ុន Apple នឹង​ណែនាំ​ឲ្យ​ប្រើ​ជាមួយ iOS។ iPhone 8 គួរតែមាន​អ្វី​ប្លែកៗ​ដើម្បី​ឲ្យ​វា​មាន​សមត្ថភាព​លើសពី​ទូរស័ព្ទ​តម្លៃថោកៗ និង​សែស្រឡាយ iPhone 7S និង iPhone 7S Plus ជាដើម។
បច្ចេកវិទ្យា​ថ្មី​មួយ​ដែល​ក្រុមហ៊ុន​គួរតែ​ដាក់បញ្ចូល​នោះ​គឺជា​កា​រសាក​ថ្ម​ដោយ​ឥត​ប្រើ​ខ្សែ។ លោក ធី​ម ឃុ​ក អគ្គនាយក​ក្រុមហ៊ុន Apple និង​ក្រុមការងារ​របស់លោក​ចង់​បន្ថែម​បច្ចេកវិទ្យា​នេះ​ក្នុង​ទូរស័ព្ទ​ជំនាន់​ទី ១០ តែ​មិនទាន់​អី​ផង មាន​បញ្ហា​ជាច្រើន​កើតឡើង។
តាមពិត iPhone 8 គ្រោង​នឹង​ដាក់លក់​ស្របពេល​ជាមួយនឹង​ម៉ូដែល iPhone 7S និង iPhone 7S Plus ក្នុង​ខែកញ្ញា។ ប៉ុន្ដែ​អ្នក​រង់ចាំ iPhone 8 ទំនងជា​ត្រូវ​បន្ដ​រង់ចាំ ខណៈ​ម៉ូដែល​ថ្មី​នេះ​ត្រូវបាន​ពន្យារពេល​លក់។
បើ Apple ប្រើ​បច្ចេកវិទ្យា​សាក​ថ្ម​ស្ដង់ដារ​ណាមួយ ដូចជា Qi អ៊ី​ចឹង iPhone 8 ក៏​អាច​ប្រើ​ជាមួយ​ឆ្នាំង​សាក​ដទៃទៀត​ដែលមាន​លក់​លើ​ទីផ្សារ​ព្រោងព្រាត​ដែរ។
ការ​សាក​ថ្ម​ឥត​ខ្សែ​នឹងមិន​ត្រូវ​បញ្ជូល​ជាមួយ​ប្រអប់​ទូរស័ព្ទ ដោយ​ក្រុមហ៊ុន​នឹង​ដាក់លក់​នៅ​ឆ្នាំក្រោយ​ទៀត។ ប៉ុន្ដែ​ឆ្នាំង​សាក​វេទមន្ដ​នេះ​គួរតែ​ដាក់​ឲ្យ​ប្រើ​ស្របពេល​ជាមួយ​កាស​ប៊្លូធូស​ឥត​ខ្សែលើ​ម៉ូដែល iPhone 7៕HR
