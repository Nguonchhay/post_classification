
ម៉ាស៊ីន​បត់​ខោអាវ​តម្លៃ​ជាង ៧០០ ដុល្លារ​ធ្វើ​ឲ្យ​ស្ត្រី​មេផ្ទះ​អន្ទះសា​ចង់​ទិញ​មក​ប្រើ 

ក្រុង​សា​ក្រា​មេន​តូ: តើមាន​នរណា​ចូលចិត្ដ​បត់​ខោអាវ? បើ​លោកអ្នក ពិសេស​សុភាពនារី​ជា​ស្ដ្រី​មេផ្ទះ​ឆ្លើយថា «ទេ» សម្លៀកបំពាក់​ប្រាកដជា​គ្មាន​សណ្ដាប់ធ្នាប់​នោះទេ។
អ៊ី​ចឹង​គួរតែ​ជ្រើស​រើសយក​ឧបករណ៍​ជំនួយ «FoldiMate» ដែល​អាចជួយ​សម្រាល​បន្ទុក​ប្រចាំថ្ងៃ​របស់​អ្នក។
FoldiMate ជា​ក្រុមហ៊ុន​បច្ចេកវិទ្យា​មាន​មូលដ្ឋាន​នៅ​រដ្ឋ​កា​លី ហ្វ័រ​នីញ៉ា គ្រោង​ដាក់លក់​រ៉ូ​បូត​បត់​ខោអាវ​នេះ​ក្នុងតម្លៃ​ចន្លោះ​ពី ៧០០ ទៅ ៨៥០ ដុល្លារ ដែលមាន​គោលបំណង​ចម្បង​គឺ​បត់​សម្លៀកបំពាក់​ទើប​បោកអ៊ុត​ថ្មីៗ​ដោយ​ប្រើ​ថិរវេលា​លឿន​ជាង​មនុស្ស។ វា​អាច​អ៊ុត​ពង្រាប​កន្លែង​ជ្រីវជ្រួញ​ដោយ​ប្រើ​ចំហាយទឹក​ក្ដៅ រួច​បាញ់​ទឹក ឲ្យ​ខោអាវ​ក្រអូប។
Wall Street Journal បាន​រាយការណ៍​ថា FoldiMate មាន​សារប្រយោជន៍​ចំពោះ​កិច្ចការ​ប្រចាំថ្ងៃ ពីព្រោះ​ការបត់​សម្លៀកបំពាក់​គឺជា​ភារកិច្ច​ដ៏​គួរ​ឲ្យ​ធុញទ្រាន់។ ពេលនេះ​មនុស្ស​ប្រមាណ ៥ ម៉ឺន​នាក់​បានធ្វើការ កុម៉្មង់​ទិញ ដោយ​រំពឹងថា ផលិត​ផលដំបូង​នឹងត្រូវ​ដឹកជញ្ជូន​ឲ្យ​អតិថិជន​នៅក្នុង​ឆ្នាំ ២០១៨៕
HR
