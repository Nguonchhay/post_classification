
វ៉ែនតា​វៃឆ្លាត​ភ្ជាប់​កម្មវិធី Android ជួយ​កុមារ​ឲ្យ​អង្គុយ​ត្រង់​ខ្លួន​កុំ​ឲ្យរួ​យក​ឈឺខ្នង 

ក្រុង​ឡុង​ដ៍: ឆ្លើយ​តបនឹង​បញ្ហា​កុមារ​វក់​មើល​អេក្រង់​ទូរស័ព្ទ​ឈ្ងោក​លេង​ទូរស័ព្ទ ដែល​អាច​ប៉ះពាល់​ដល់​សុខភាព​ផ្នែ​កក និង​ឆ្អឹងខ្នង​នោះ ក្រុម​អ្នកស្រាវជ្រាវ បានបង្ហាញ​វែន​តា​វៃឆ្លាត និង​កម្មវិធី​ទូរស័ព្ទ ដែល​អាច​ត្រួតពិនិត្យ​កាយវិការ និង​ក្រើន​រំឭក​ពួកគេ​ឲ្យ​អង្គុយ​ត្រង់​ខ្លួន។
កម្ម​វី​ធី Android អាច​នឹង​បិទ​ឧបករណ៍​លេង​ហ្គេម បើ​ពួកគេ​មិន​ស្ដាប់បង្គាប់។
ក្រុមហ៊ុន​បាន​ឲ្យ​ដឹង​ក្នុង​គេហទំព័រ Kickstarter អំពី​វែន​តា​តម្លៃ ១២០ ដុល្លារ​នេះ​ថា៖ «បច្ចេកវិទ្យា​ថ្មី​នេះ​អាចជួយ​បាន ដូច្នេះ ផ្ដើម​បង្រៀន​កូន​ឲ្យ​ចេះ​អង្គុយ​សមសួន​តាម​វ័យ​របស់​ពួកគេ»។
វែន​តា​បំពាក់​សេន​ស័រ​មាន​តួនាទី​ត្រួតពិនិត្យ​ទីតាំង​ក្បាល​របស់​អ្នក​ពាក់។
បើ​ក្បាល​ពួកគេ​ឈ្ងោក​ទៅមុខ អង្គុយ​មិន​ត្រង់ ពួកគេ​នឹង​ទទួល​សញ្ញា​ព្រមាន។ បើ​ទទួល​សញ្ញា​ព្រមាន​ហើយ កម្មវិធី​ទូរស័ព្ទ​ដែល​ពួកគេ​ប្រើ​នោះ​នឹង​បិទ រំខាន​មិន​ឲ្យ​ពួកគេ​វក់​លេង​ហ្គេម៕
HR
