
លោក Di Francesco ស្ថិតក្រោម​សម្ពាធ ក្រោយ Roma ចាញ់ Bologna 

លោក James Pallotta ម្ចាស់​ក្លិប Roma សញ្ជាតិ​អាមេរិក បាន​បញ្ជាក់ថា លោក​មាន​អារម្មណ៍ «ខ្ពើមរអើម» ក្រោយពី​ក្រុម​យក្ស​របស់​ក្របខ័ណ្ឌ Serie A មួយ​នេះ បាន​ធ្លាក់​ចូលក្នុង​វិបត្តិ​តាមរយៈ​ការរង​បរាជ័យ ២-០ នៅលើ​ទឹកដី​ក្រុម Bologna កាលពី​ថ្ងៃអាទិត្យ ដើម្បី​បន្ថែម​សម្ពាធ​កាន់តែខ្លាំង​លើ​លោក​គ្រូបង្វឹក Eusebio Di Francesco។
Roma បាន​ធ្លាក់​ទៅ​ឈរ​ក្នុង​ចំណាត់ថ្នាក់​លេខ ១៤ ក្រោយពី​រក​បានត្រឹមតែ ៥ ពិន្ទុ​គត់​ពី​ការប្រកួត ៥ លើក បន្ទាប់ពី Bologna បា​នរក​គ្រាប់​បាល់​បញ្ចូល​ទី​ជាលើកដំបូង​របស់​ពួកគេ​នៅ​រដូវកាល​នេះ និង​បាន​កត់ត្រា​ជ័យជម្នះ​ជា​លើក​ទី ១ របស់​ពួកគេ៕
