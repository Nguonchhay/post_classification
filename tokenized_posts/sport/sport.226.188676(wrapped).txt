
Sturridge ជួយ​ឲ្យ Liverpool រក្សា​ការមិន​ស្គាល់​ចាញ់​លើ​ទឹកដី​ក្រុម Chelsea 

ក្រុង​ឡុង​ដ៍: លោក Jurgen Klopp បាន​កោតសរសើរ​សមត្ថភាព​របស់​ខ្សែប្រយុទ្ធ Daniel Sturridge ក្នុង​ការបង្កើត​ឲ្យ​មាន​ការប្រែប្រួល​ក្នុងនាម​ជា​កីឡាករ​បម្រុង ក្រោយពី​គ្រាប់​បាល់​បញ្ចូល​ទី​យ៉ាង​ល្អ​របស់គេ​នៅ​រយៈពេល១នាទីចុងក្រោយ បាន​ជួយ​រក្សា​ការមិន​ស្គាល់​ចាញ់​សោះ​របស់​ក្រុម Liverpool ក្នុង​ក្របខ័ណ្ឌ Premier League តាមរយៈ​ការបញ្ចប់​ក្នុង​លទ្ធផល​ស្មើ ១-១ នៅលើ​ទឹកដី​ក្រុម Chelsea កាលពី​ថ្ងៃសៅរ៍។
Sturridge បាន​ញាំញី​ដោយ​របួស​អស់​រយៈពេល៣ឆ្នាំ ចាប់តាំងពី​លោក Klopp បាន​ចូល​កាន់តំណែង​នា​កីឡដ្ឋាន Anfield និង​ត្រូវបាន​ខ្ចី​ជើង​ទៅលេង​ឲ្យ​ក្លិប West Brom កាលពី​ពាក់កណ្តាល​រដូវ​កាលមុន។
ប៉ុន្តែ បើទោះបី​បាន​លេង​ក្នុងនាម​ជា​កីឡាករ​បម្រុង​បន្ទាប់ពី Roberto Firmino, Mohamed Salah និង Sadio Mane ក៏ដោយ ប៉ុន្តែ Sturridge បច្ចុប្បន្ន​បាន​ស៊ុត​បាល់​បញ្ចូល​ទី៤​គ្រាប់ ក្នុងការ​បង្ហាញខ្លួន៧លើក​នៅ​រដូវកាល​នេះ។
លោក Klopp បាន​ឲ្យ​ដឹងថា៖   «កីឡាករ និង​ក្រុមការងារ​ទាំងអស់​ពិតជា​រីករាយ​ណាស់។ រូបគេ​បាន​ជួប​ពេលវេលា​ដ៏​លំបាក ប៉ុន្តែ បច្ចុប្បន្ន គេ​មាន​ពេលវេលា​ដ៏​អស្ចារ្យ​មួយ។ ការ​ចូលលេង​ក្នុង​ភាព​ក្លៀវក្លា និង​ការសម្រេចចិត្ត​ផ្សេងៗ ពិតជា​សំខាន់ណាស់។ វា​ជាគ្រាប់​បាល់​ដ៏​អស្ចារ្យ១»៕  IS
ខ្សែការពារ​អេស៉្បាញ Marcos Alonso (ឆ្វេង) របស់ Chelsea ដណ្តើម​បាល់​ជាមួយនឹង​ខ្សែបម្រើ​ស៊្វីស Xherdan Shaqiri របស់​ក្រុម Liverpool។ AFP
