
CONMEBOL ស្នើ FIFA ដើម្បី​រៀបចំ Copa America ក្នុង​ឆ្នាំ​ដូច Euro 

សហព័ន្ធ​កីឡាបាល់ទាត់​ទ្វីបអាមេរិក​ខាងត្បូង​ហៅ​កាត់​ថា CONMEBOL បានប្រកាស​កាលពី​ថ្ងៃអង្គារ​ថា ខ្លួន​ចង់​ផ្លាស់ប្តូរ​កម្មវិធី​ប្រកួត​របស់ខ្លួន ហេតុនេះ ព្រឹត្តិការណ៍ Copa America នឹងត្រូវ​រៀបចំឡើង​ក្នុង​ឆ្នាំ​តែមួយ​ដូច​ទៅនឹង​យុទ្ធនាការ European Championship ដែរ ចាប់ពី​ឆ្នាំ ២០២០ តទៅ។
Copa America ជាធម្មតា​ត្រូវបាន​រៀប​ឡើង បន្ទាប់ពី World Cup ខណៈ​យុទ្ធនា​ការបន្ត​ទា​ប់ នឹងត្រូវ​រៀបចំឡើង​ក្នុងប្រទេស​ប្រេស៊ីល ក្នុង​ឆ្នាំ ២០១៩។
លោក Alejandro Dominguez ប្រធាន CONMEBOL បាន​ឲ្យ​ដឹងថា៖ «ខ្ញុំ​ចង់​ប្រកាស​ជា​សាធារណៈ​ថា យើង​បាន​បញ្ជូន​សំណើ​មួយ​ទៅកាន់ FIFA ដើម្បី​អាច​រៀបចំ Copa America នៅ​ឆ្នាំ​គូ ចាប់ពី​ឆ្នាំ ២០២០ តទៅ»៕
