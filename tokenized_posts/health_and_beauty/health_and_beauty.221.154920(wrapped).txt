
ស្វែងយល់​អំពី​ទម្លាប់​ចង្អុល​មេឃ​របស់​បុរស​នាពេល​រាត្រី និង​នៅ​ព្រឹកព្រលឹម 

កាលពី​ប៉ុន្មាន​ទសវត្សរ៍​មុន វេជ្ជបណ្ឌិត​ប្រាប់​ឲ្យ​អ្នក​ពាក់​ស្កុត​ជុំវិញ​ប្រដាប់ភេទ​របស់​អ្នក​ពេល​កំពុង​គេង ដើម្បី​តេស្ដ​សមត្ថភាព​ផ្លូវ​ភេទបុរស។ បើ​រង្វង់​ស្កុត​រហែក​នា​ពេលព្រឹក នោះ​គឺជា​ដំណឹងល្អ។ វា​មានន័យថា បុរស​ប្រាកដជា​ដំឡើង​ប្រដាប់ភេទ​ពេល​រាត្រី។
ទោះ​វិធី​នេះ​បុរាណ​បន្ដិច​មែន តែ​វា​នៅតែ​ជា​ការវាស់ស្ទង់​ដ៏​សំខាន់។ជាក់ស្ដែង បុរស​មាន​សុខភាព​ល្អ​គួរតែ​អាច​ដំឡើងឫទ្ធិ​ប្រដាប់ភេទ​ពី ៣ ទៅ ៥ ដង​ក្នុង​មួយ​រាត្រី។ ប៉ុន្ដែ​បើ​អ្នកដឹងខ្លួន​មក​មិនដែល​ឃើញ​វា​ឡើង​រឹង​សោះ​នោះ អ្នក​គួរ​តែទៅ​ជួប​វេជ្ជបណ្ឌិត​ជំនាញ​ហើយ។
មូលហេតុ​ប្រដាប់ភេទ​ឡើង​រឹង​នាពេល​រាត្រី
នៅ​ពេលថ្ងៃ ខួរក្បាល​បុរស​បញ្ចេញ​អ័រម៉ូន​ណូ​រ៉ា​ដ្រេ​ណា​លីន ដែល​រារាំង​ប្រដាប់ភេទ​ឡើង​រឹង។ ប៉ុន្ដែ​ពេល​អ្នក​គេង ខួរក្បាល​បញ្ចេញ​អ័រម៉ូន​នេះ​តិចតួច។ នេះ​ធ្វើ​ឲ្យ​អាច្រមក់​ដំឡើង​អានុភាព​ពេល​រាត្រី។ វា​តែងតែ​កើតឡើង​ពីរបី​ដង​ក្នុង​មួយ​រាត្រីៗដែល​ជួនកាល​អ្នក​ក៏​ភ្ញាក់​ទាន់ និង​ជួនកាល​អ្នក​រំលង​មិន​បានឃើញ​វា​ងើប។
អានុភាព​ចង្អុល​មេឃ​ឆ្លុះបញ្ចាំង​ពី​សុខភាព
ប្រដាប់ភេទ​ឡើង​រឹង​ញឹកញយ ខណៈពេល​កំពុង​គេង​បង្ហាញ​ពី​លលំ​ហូរឈាម​ល្អ​ចំពោះ​ប្រដាប់ភេទ និង​តម្រូវការ​ពេល​រួមភេទ​ផងដែរ។
ដូច្នេះ បើ​អ្នក​ជួប​បញ្ហា​មិន​ចង្អុល​មេឃ ពេល​ចង់​រួមភេទ តែ​វា​បែរ​ក្រោក​ពេល​កណ្ដាល​អ្រ​ធា​ត្រ​ឬ​ពេល​ព្រឹកព្រលឹម វា​បានបង្ហាញ​អត្ថន័យ​ថា អ្នក​អាច​ជួប​បញ្ហា​អសមត្ថភាព​ផ្លូវភេទ ដូចជា អារម្មណ៍​ខ្វល់ខ្វាយ និង​ជំងឺ​ធ្លាក់ទឹកចិត្ដ។
ប៉ុន្ដែ​បើ​ប្រដាប់ភេទ​របស់​អ្នក​អត់​ឡើង​រឹង​សោះ​ក្នុងពេល​រាត្រី សញ្ញាណ​ដែល​លំហូរ​ឈាម​ទៅកាន់​ប្រដាប់ភេទ អាចជា​បញ្ហា​ចោទ​ចម្បង​មួយ។ នេះ​គឺជា​រោគសញ្ញា​ទូទៅ​នៃ​ជំងឺបេះដូង ជំងឺ​ស្ទះ​សរសៃឈាម ការឡើង​កូ​ឡេស្ដេរ៉ូល​ខ្ពស់ និង​ជំងឺលើសឈាម។
អត្ថប្រយោជន៍​នៃ​ការចង្អុល​មេឃ​នាពេល​រាត្រី
ប្រដាប់ភេទ​របស់​អ្នក​គឺជា សរីរាង្គ​សំខាន់ និង​បង្ហាញ​ពី​រោគសញ្ញា​ផ្សេងៗ។ ការឡើង​រឹង​នៃ​ប្រដាប់ភេទ​ញឹកញាប់​ក្នុង​មួយ​រាត្រី ធ្វើ​ឲ្យ​កោសិកា​លិង្គ​ទន់ និង​ពន្លូត​បានល្អ។
ការចង្អុល​មេឃ​ញឹកញាប់​ក៏​ធ្វើ​ឲ្យ​សាច់ដុំ​ក្នុង​ប្រដាប់ភេទ​បាន​សម្រាក​ដែល​អនុញ្ញាត​ឲ្យ​ឈាម​ហូរ​ស្រួល និង​រឹងមាំ​ល្អ។ ការឡើង​រឹង​ញឹកញាប់​ពិត​ជាសំខាន់ ពីព្រោះ​ការ​ពន្លូត​ខ្លួន​នៃ​ប្រដាប់ភេទ​នឹងមិន​រឹងមាំ បើសិនជា​សាច់ដុំ​រលូន​តែងតែ​រួញ​ស្វិត។
ដោយ​គ្មាន​ការហ្វឹកហាត់​ដំឡើង​អានុភាព​ឲ្យ​រឹង​ជាប្រចាំ​ទេ រយៈពេល​នៃ​ការឡើង​រឹង​នៃ​ប្រដាប់ភេទ​នឹងមិន​ស្ថិតស្ថេរ​យូរ​ឡើយ។
ស្វែងយល់​ពី​ដំណោះស្រាយ បើ​ប្រដាប់ភេទ​មិន​ទុល​ខោ
កុំ​បារម្ភ បើ​អ្នក​សម្គាល់​ពី​ការ​ថមថយ​នៃ​ចំនួន​ចង្អុល​មេឃ​ក្នុង​មួយ​រាត្រីៗ។ប៉ុន្ដែ​អ្នក​គួរ​តែទៅ​ជួប​វេជ្ជបណ្ឌិត​ភ្លាម បើ​អ្នក​ក្រោកពីដំណេក​ដោយ​មិនបាន​ដឹងពី​ការឡើង​រឹង​រាប់​ខែ។
ការ​ទន់ជ្រាយ​គ្រប់ពេល​រាត្រី​អាចជា​សញ្ញា​នៃ​ជំងឺ​ធ្លាក់ទឹកចិត្ដ ជំងឺស្ដ្រេស​ធ្ងន់ធ្ងរ ព្រមទាំង​បញ្ហា​សុខ​ភាពរ៉ាំរ៉ៃ ដូចជា ជំងឺបេះដូង​ជាដើម។ វា​ក៏​ជា​សញ្ញា​បឋម​នៃ​ការធ្លាក់ចុះ​អ័រម៉ូន​តេស្ដូស្ទើរ៉ុន។
លោក​វេជ្ជបណ្ឌិត​អាមេរិក ធូ​បៀ​ស ខូ​ល័រ បាន​អះអាងថា គួរ​ផ្ដើម​ពី​ការយកចិត្ដទុកដាក់​ចំពោះ​សុខភាព​ចម្បង ជាមួយនឹង​ឱសថ​ស្ដេ​ទីន​ដើម្បី​សម្អាត​សរសៃឈាម​ដែល​ស្ទះ​ដោយ​កូ​ឡេស្ដេរ៉ូល​ខ្ពស់ ឬ​បង្កើន​អ័រម៉ូន​តេស្ដូស្ទើរ៉ុន​សម្រាប់​បុរស​ដែល​ជួប​បញ្ហា​ខ្វះ​អ័រម៉ូន​ដែលមាន​តួនាទី​បង្កើន​ការដំឡើង​ប្រដាប់ភេទ​ឲ្យ​ឡើង​រឹង៕
