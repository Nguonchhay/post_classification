
អត្ថប្រយោជន៍​សុខភាព ៨ យ៉ាង​ពី​កា​រញ៉ាំ​ផ្លែ​ចេក ដែល​ពុំសូវ​មាន​អ្នកដឹង 

ក្រុង​ញូវយ៉ក: អ្នក​ដែលថា កា​រញ៉ាំ​ផ្លែ​ប៉ោម​មួយ​ផ្លែ​រៀងរាល់ថ្ងៃ អាច​រក្សាសុខ​ភាពល្អ បែប​អត់​ទាន់​ដឹងពី​គុណប្រយោជន៍​នៃ​ផ្លែ​ចេក​ច្បាស់​ទេ។ ផ្លែ​ចេក​ជាង ១០០ ពាន់​លាន​ផ្លែ ត្រូវបាន​បរិភោគ​រៀងរាល់ថ្ងៃ​ទូទាំង​ពិភពលោក តែ​មនុស្ស​មិន​ច្រើន​ទេ​ដែល​បាន​ដឹងពី​ផល​ល្អ​របស់​វា​ចំពោះ​សុខភាព។
ដោយ​សម្បូរ​សារធាតុ​ប្រឆាំង​ជំងឺ និង​វីតាមីន​ចម្រុះ ចេក​ជា​អាហារសម្រន់​ដ៏​ល្អ​បំផុត​របស់​មាតា​ធម្មជាតិ។
ពិបាក​រឿង​ឈឺពោះ ឬ​បញ្ហា​រំលាយអាហារ? ការសិក្សា​ជាច្រើន​បង្ហាញថា ផ្លែ​ចេក​អាចជួយ​កែកុន​អាការ​នេះ។ ជាតិ​សរសៃ​ខ្ពស់​របស់​វា ជួយ​បង្កើន​មុខងារ​ពោះវៀន​កាន់តែ​ល្អប្រសើរ។
ចូរ​បំភ្លេច​ភេសជ្ជៈ​ប៉ូវ​កម្លាំង​ដ៏​សម្បូរ​ជាតិ​ស្ករ និង​កាហ្វេ​ទៅ ព្រោះ​ចេក​ផ្ទុក​ជាតិ​ស្ករ​ធម្មជាតិ ៣ ប្រភេទ ដែល​អត់​មាន​ជាតិ​ខ្លាញ់ និង​កូ​ឡេស្ដេរ៉ូ។
បក​សម្បក​ចេញ អ្នកនឹង​ឃើញ​សាច់​សម្បូរ​ម្សៅ​របស់​វា។ ជាមធ្យម ចេក​ផ្ទុក​ជាតិ​ប៉ូតាស្យូម ៤២៥ មិល្លីក្រាម ស្មើនឹង​វីតាមីន​អាហារ​ដែលមាន​ការណែនាំ​ពី​អ្នកជំនាញ​ប្រមាណ ១១ ភាគរយ។ ផ្លែឈើ​សម្បូរ​ជាតិ​ប៉ូតាស្យូម​នេះ អាចជួយ​បន្ទាប​សម្ពាធ​ឈាម​ខ្ពស់ និង​កាត់បន្ថយ​អត្រា​គ្រោះថ្នាក់​នៃ​ជំងឺបេះដូង​ថែម​ទៀតផង។
ចេក មិន​ខុសពី​ការ៉ុត និង​ល្ពៅ មាន​សារធាតុ​ប្រ​ឆាំ​ជំងឺ និង​ជីវជាតិ​ផ្លែឈើ​សម្បុរ​លឿង ព្រមទាំង សារធាតុ​រ៉ែ​ចម្រុះ ការពារ​ជំងឺ​ភ្នែក​ចាស់ ភ្នែក​ឡើងបាយ ខ្វាក់មាន់ និង​ដក់​ទឹក​ក្នុង​ភ្នែក។
ផ្ទុក​កាឡូរី​ទាប ប្រមាណ ១០០ ក្នុង​ចេក​មួយ​ផ្លែ វា​ក៏​ជា​អាហារ​ជួយ​សម្រក​ទម្ងន់ ពិសេស​ផ្នែក​ទុំ​ស្ទើរ​នៅជាប់​ស្ទង់ ដែល​ផ្ទុក​ជាតិម្សៅ​ម៉្យាង​ធ្វើ​ឲ្យ​អ្នក​ញ៉ាំ​មាន​អារម្មណ៍​ឆាប់​ឆ្អែត៕HR
