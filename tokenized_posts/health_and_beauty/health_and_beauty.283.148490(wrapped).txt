
ម៉ោង ១០ យប់​ជា​វេលា​ដ៏​ពេញនិយម​បំផុត​ក្នុងការ​ប្រតិបត្ដិការ​រួមមេត្រី 

ក្រុង​ញូវយ៉ក: សិច​តាមកាល​វេលា​រមែង​ផ្ដល់​ភាព​ស្រណុក​ស្រួល​អស្ចារ្យ បើទោះបីជា​សិច​បែប​ឆក់កណ្ដៀត ឬ​សង់​ទី​ម៉ង់ ដោយ​ស្របតាម​ការសិក្សា ឬ​ការស្ទង់មតិ​ដែល​បង្ហាញ​ពី​ភាព​ពិតប្រាកដ​ដ៏​មិនគួរ​ឲ្យ​ជឿ​អំពី​ភេទ​សម្ព័ន្ធ​របស់​មនុស្ស។
ខាងក្រោម​នេះ គឺជា​ការសិក្សា​ស្ដីពី​សិច​ដែល​អាចធ្វើ​ឲ្យ​លោកអ្នក​ភ្ញាក់ផ្អើល។ អាច​មិនមែនជា​ការសិក្សា​ដែល​ត្រូវបាន​ធ្វើឡើង​ដោយ​សាកលវិទ្យាល័យ​ណាមួយ​ឡើយ ប៉ុន្ដែ​ជា​ការស្ទង់មតិ​ដែល​ប្រារឰឡើង​ដោយ​គេហទំព័រ​ល្បីល្បាញ​បំផុត Match.com បាន​បង្ហាញថា ម៉ោង ១០ យប់ គឺជា​វេលា​ដ៏​ស័ក្ដិសម​បំផុត​សម្រាប់​ឱកាស​រួមភេទ​ប្រកបដោយ​សេចក្ដីសុខ។
ប្រាកដ​ណាស់ វេលា​ដ៏​ស្រណុក​ស្រួល​នេះ ត្រូវ​បានលើកឡើង​ដោយក្រុម​បុរស ៦៥ ភាគរយ និង​ក្រុម​នារី ៦៩ ភាគរយ ដែល​ចូលរួម​ក្នុង​ការសិក្សា​មួយ​នៃ​កម្មវិធី «Single in America» របស់​គេហទំព័រ​ដដែល។
ក្រោយពី​ប្រតិបត្ដិការ​ចប់សព្វគ្រប់ អ្នក​ច្បាស់ជា​អស់កម្លាំង និង​ចង់​សម្រាក​សម្រាប់​ពេលវេលា​ដែល​សេសសល់​រហូតដល់​ព្រឹក។
មែនហើយ អ្នកត្រូវការ​សម្រាក​ឲ្យ​សុខ​ស្រួល​ដោយ​មិន​ចង់​បញ្ចេញ​ថាមពល​អ្វី​ឡើយ។ ប៉ុន្ដែ​សិច​ក៏​អាចជួយ​ឲ្យ​មានការ​សម្រាន្ត​លក់​ស្រួល​ផងដែរ។
ដូចជា​ឱសថ សិច​បង្ក​ឲ្យ​មាន​ប្រព្រឹត្ដិកម្ម​គីមី​ក្នុង​ខួរក្បាល​ដែល​អាច​ឲ្យ​យើង​មាន​អារម្មណ៍​រំភើប។ រាងកាយ​អ្នក​បញ្ចេញ​អ័រម៉ូន​ស្រឡាញ់​អុក​ស៊ី​តូ​ស៊ីន អ័រម៉ូន​បំបាត់​ការឈឺចាប់ និង​អ័រម៉ូន​អារម្មណ៍ល្អ អង់​ដូហ្វីន ដែល​ធ្វើ​ឲ្យ​អ្នកមាន​អារម្មណ៍​លង់លក់​ស្កប់ស្កល់​ទល់​ភ្លឺ​តែម្ដង៕HR
