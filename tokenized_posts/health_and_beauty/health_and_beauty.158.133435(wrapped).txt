
ថ្នាំ​មហារីក​សុដន់ Pfizer ទទួល​សិទ្ធិ​ពិសោធន៍​អាទិភាព​ពី​អាមេរិក 

ក្រុង​វ៉ាស៊ីនតោន: ក្រុមហ៊ុន Pfizer បាន​ឲ្យ​ដឹង​កាល​ពីថ្ងៃ​ចន្ទ​ថា ការព្យាបាល​ជំងឺមហារីក​សុដន់​នៅ​មន្ទីរពិសោធន៍​នឹងត្រូវ​បានផ្ដល់​ការសិក្សា​វិភាគ​ក្នុងពេល​ឆាប់ៗ​ដោយក្រុម​និយតករ​អាមេរិក​ដើម្បី​ពន្លឿន​នីតិវិធី​សុំ​ការយល់ព្រម។
ក្រុមហ៊ុន​ផលិត​ឱសថ​យក្ស​នេះ បាន​បន្ដថា រដ្ឋបាល​គ្រប់គ្រង​ម្ហូបអាហារ​និង​ឱសថ FDA បានផ្ដល់​សិទ្ធិ​វិភាគ​អាទិភាព​សម្រាប់​ឱសថ palbociclib ដែល​នឹង​ជួយ​ព្យាបាល​ជំងឺមហារីក​សុដន់​ដ៏​ហានិភ័យ​របស់​ស្ដ្រី​ក្រោយពេល​អស់​រដូវ។ ក្រុមហ៊ុន​បាន​បន្ថែមថា ស្ថិតក្រោម​សិទ្ធិ​ធ្វើការវិភាគ​អាទិភាព FDA បាន​ពន្លឿន​ពី​ពេលវេលា​ធ្វើការវិភាគ​ពី១០ខែ​មក​ត្រឹម៦ខែ ជាមួយនឹង​ការសម្រេចចិត្ដ​យល់ព្រម​នៅមុន​ថ្ងៃទី១៣ ខែមេសា ឆ្នាំ២០១៥ ខាងមុខ។
Pfizer បាន​ឲ្យ​ដឹងថា ក្នុង​ខែមេសា ការសាកល្បង​ផ្នែក​វេជ្ជសាស្ដ្រ​បាន​បង្ហាញថា ឱសថ palbociclib បាន​កាត់បន្ថយ​ការវិវត្ដ​នៃ​ជំងឺមហារីក​ដ៏​គ្រោះថ្នាក់​នោះ។
ការព្យាបាល​ដែល​ធ្វើ​នៅ​មន្ទីរពិសោធន៍​មាន​គោលដៅ​ទៅលើ​ស្ដ្រី​ផ្ទុក​ជំងឺមហារីក​សុដន់​កម្រិតធ្ងន់​ជាមួយនឹង​ការបង្ហាញ​ជា​វិជ្ជមាន​នៃ​សរសៃប្រសាទ​សម្រាប់​ទទួល​អ័រម៉ូន(ER+) ក្រោយ​អស់​រដូវ និង​អវិជ្ជមាន​នៃ​សរសៃប្រសាទ២ដែល​កើន​ច្រើន​លើ​ទ្រនាប់​ស្បែក​ខាងក្រៅ(HER2-) ដែល​ពួកគេ​មិន​ទទួល​ការព្យាបាល​តាមបែប​វេជ្ជសាស្ត្រ​ត្រឹមត្រូវ​ពីមុនមក​ចំពោះ​ជំងឺ​កម្រិតធ្ងន់៕ HR
