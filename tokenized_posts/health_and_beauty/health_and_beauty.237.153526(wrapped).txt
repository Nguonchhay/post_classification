
អុជ​ទៀន​ក្រអូប ក្នុង​បន្ទប់​បិទ​ជិត​ប៉ះពាល់​សុខភាព 

ក្រុង​ញូវយ៉ក: ក្លិនសាយ​ពី​ទៀន​ក្រអូប​អាចធ្វើ​ឲ្យ​អ្នកមាន​អារម្មណ៍​ស្រស់ស្រាយ។ ប៉ុន្តែ​ការអុជ​ទៀន​ក្រអូប​ក្នុងផ្ទះ​ដែល​បិទទ្វារ​ជិត​ពុំមាន​ខ្យល់​ចេញចូល​នោះ អាចធ្វើ​ឲ្យ​អ្នកប្រឈម​នឹង​គ្រោះថ្នាក់​សុខភាព​ដោយសារ​សារធាតុគីមី​ក្រអូប​លាយឡំ​គ្នា។
ក្រុម​អ្នកជំនាញ​បាន​បន្ដ​ឲ្យ​ដឹងថា ក្លិនក្រអូប​ទាំងឡាយ​អាច​មានប្រតិកម្ម​ជាមួយ​ខ្យល់ ហើយ​ប្រសិនបើ​បន្ទប់​របស់​អ្នក​មិនមាន​ខ្យល់​ចេញចូល​គ្រប់គ្រាន់​ទេ វា​កាន់តែ​អាច​បង្កើន​នូវ​កម្រិត​គ្រោះថ្នាក់​ច្រើន។
ការសាកល្បង​ពិសោធ​ទៅលើផ្ទះ​សម័យ​ទំនើប​ចំនួន ៥ មាន​រយៈពេល ៥ ថ្ងៃ ដែល​ដឹកនាំ​ដោយ​លោក​សាស្ត្រាចារ្យ អា​ឡាស្តែរ ឡេ​វីស មកពី​មជ្ឈមណ្ឌល​ជាតិ​នៃ​វិទ្យាសាស្ដ្រ​បរិយាកាស​របស់​សាកលវិទ្យាល័យ​យ៉ក (UY) អង់​ក្លេស។
ដំបូង​លោក​បាន​រកឃើញ​នូវ​កម្រិត​សារធាតុ​ឧស្ម័ន​គីមីសរីរាង្គ​ហៅ​កាត់ VOCs និង​សារធាតុ​ផ្សេងៗ​ទៀត​នៅក្នុង​ខ្យល់​រួម​មានដូចជា បង់​សែន (benzene) ស្រដៀងនឹង​ផ្សែង​សំណល់​អាប់អួរ​នៃ​គ្រឿងយន្ដ និង​ជាតិ​អាល់​ផា​ពី​ណែន (alphapinene) បានមកពី​គ្រឿងក្រអូប​សម្រាប់​លាង​សម្អាត​នានា។
តែ​សារធាតុគីមី​ម៉្យាងទៀត​គឺ លី​ម៉ូ​ណែន (limonene) បានមកពី​ក្លិន​នៃ​ទៀន​ក្រអូប​ស្រៃយ៍​បាញ់​ឲ្យ​មាន​ខ្យល់​ស្រស់ថ្លា​ក្រអូប និង​ផលិតផល​លាង​សម្អាត មាន​ផលប៉ះពាល់​ខ្លាំង​ដល់​សុខភាព​ជាងគេ៕
PR
