
គុណប្រយោជន៍​វីតាមីន C ព្យាបាល​ការពារ​ជ្រុះសក់ 

មនុស្ស​ទូទៅ​តែង​ឲ្យ​តម្លៃ​ទៅលើ​សក់​ក្រាស់​ជាផ្នែក​មួយ​នៃ​រូបសម្បត្តិ ហើយ​ការបាត់បង់​សក់​គឺជា​កង្វល់​ដ៏​ធំ​មួយ ចំពោះ​បុរស​ស្ត្រី។ ដូច្នេះ​អ្នក​គួរតែ​ស្វែងយល់​ពី​វីតាមីន​មួយចំនួន​ដែល​អាចរួមចំណែក​ការពារ និង​ព្យាបាល​ការ​ជ្រុះសក់​នេះ​បាន។
វីតាមីន C គឺជា​ប្រភេទ​វីតាមីន​ដែល​រលាយ​ក្នុង​ទឹក បានន័យថា​ជា​ប្រភេទ​ម៉្យាង​ដែល​ខ្លួន​យើង​មិនអាច​រក្សាទុក​វា​ឡើយ។ ប្រភេទ​វីតាមីន C ផ្តល់នូវ​សារប្រយោជន៍​យ៉ាងច្រើន​ដល់​ខ្លួនប្រាណ​របស់​យើង ដែល​ក្នុងនោះ​គុណប្រយោជន៍​មួយ​សំខាន់​របស់​វា​ជួយ​ឲ្យ​ខ្លួន​យើង​អាច​ព្យាបាល និង​ការពារ​ការ​ជ្រុះសក់។
វិធីសាស្ត្រ​ដ៏​សំខាន់​នៃ​ការប្រើប្រាស់​នៃ​ប្រភេទ​វីតាមីន C សម្រាប់​បំបាត់​ការ​ជ្រុះសក់​របស់​យើង​គឺ​ធ្វើយ៉ាងណា​ឲ្យ​មាន​តុល្យភាព​នៅក្នុង​ចំណីអាហារ​ជាពិសេស​ត្រូវ​បរិភោគ​នូវ​ចំណីអាហារ​ទាំងឡាយណា​ដែល​សម្បូរ​ទៅដោយ​ប្រភេទ​វីតាមីន C។
វីតាមីន C គឺមាន​លក្ខណៈ​ចាំបាច់​សម្រាប់​រូបរាងកាយ​ក្នុង​ការបង្កើតឡើងវិញ និង​ជួសជុល​កោសិកា​ចាស់។ វា​ក៏​ដើរតួនាទី​យ៉ាងសំខាន់​ដែរ​នៅក្នុង​ការព្យាបាល​របួស ឬក៏​បណ្តុះ​កោសិកា​ឡើងវិញ​ផងដែរ។
តួនាទី​សំខាន់​របស់​វា​គឺ​ជួយ​បង្កើតឡើង​នូវ​ធ្មេញ និង​ជួយ​បណ្តុះ​កោសិកា​ឆ្អឹង។ វា​ដើរតួនាទី​សំខាន់​នៅក្នុង​ការជួយ​ជំរុញ​ឲ្យ​មាន​ការបង្កើតឡើង​នៅ​កូឡា​ហ្សែន​នៅលើ​ស្បែក ឆ្អឹង សរសៃពួរ សរសៃឈាម​និង​សរសៃ​សាច់ដុំ។
ដើម្បី​ថែរក្សា​សក់ ស្ត្រី​គួរតែ​ទទួលទាន​អាហារ​មាន​ផ្ទុក​វីតាមីន C។

ក្រៅពីនេះ​វីតាមីន C គឺជា​ប្រភេទ​អង់​ទី​អុក​ស៊ី​ដង់​ដែល​ដូច​ជាមួយនឹង​វីតាមីន E និង​សារធាតុ​ស័ង្កសី​អ៊ី​ចឹង​ដែរ។ វា​ដើរតួនាទី​សំខាន់​ក្នុង​ការបន្ថយ​នូវ​ការបំផ្លាញ​កោសិកា​របស់​យើង​ដោយ​រ៉ាឌីកាល់​សេរី​ដែល​កើត​ជាទូទៅ​ដោយសារតែ​ប្រតិកម្ម​នៅក្នុង​រាងកាយ ឬក៏​កត្តា​ដែល​បណ្តាលមកពី​ចំណីអាហារ ឬក៏​បរិយាកាស​ជុំវិញខ្លួន​ជាដើម។ គួរ​ចាំ​ថា​ប្រភេទ​រ៉ាឌីកាល់​សេរី​គឺ​បង្កើតឡើង​ក្រោយ​ពេលដែល​ខ្លួនប្រាណ​របស់​យើង​បំផ្លាញ​ចំណីអាហារ​និង​បង្កើត​ទៅជា​ថាមពល។ សារធាតុ​ទាំងនេះ​អាចធ្វើ​ឲ្យ​ប៉ះពាល់​ដល់​សរសៃសក់​របស់​យើង​ធ្វើឲ្យខូច​ខាត និង​ជ្រុះសក់​តែម្តង។ ដូច្នេះ​ប្រភេទ​វីតាមីន C ដើរតួនាទី​សំខាន់​ក្នុង​ការការពារ​សក់​របស់​យើង​ប្រឆាំង​ជាមួយ​ប្រភេទ​រ៉ាឌីកាល់​សេរី​ទាំងនេះ។
កង្វះ​នៃ​ការ​ទទួលទាន​ចំណីអាហារ​ដែលមាន​វីតាមីន C បង្ក​ឲ្យ​ខ្លួន​របស់​យើង​មាន​ភាព​ស្ងួត ស្បែក​របស់​យើង​ងាយ​ខូច សក់​ងាយ​បែក​ចុង។
ទោះបី​ជាការ​ជ្រុះសក់​ទាំងស្រុង​គឺ​ពុំ​មែនមាន​ទំនាក់ទំនង​ផ្ទាល់​ជាមួយនឹង​កង្វះ​វីតាមីន C ប៉ុន្តែ​ការខូចខាត​សក់ ឬ​សក់​បែក​ចុង​ដែល​បណ្តាលមកពី​កង្វះ​វីតាមីន C គឺ​ងាយ​ធ្វើឲ្យស​ក់​របស់​យើង​ខូចខាត​រហូតដល់​ជ្រុះ​អស់​តែម្តង។
វីតាមីន C ត្រូវបាន​គេ​រកឃើញ​នៅក្នុង​ចំណីអាហារ​ជាច្រើន​ដូចជា​ប្រភេទ​រុក្ខជាតិ ស្វាយ ផ្លែ​ស្ត្រប៊ឺរី ម្រេច​ខ្ចី ផ្ទី​រ ប៉េងប៉ោះ ល្ហុង ក្រូច ម្នាស់ និង​ឪឡឹក​ជាដើម។
នៅ​សហរដ្ឋអាមេរិក អ្នកជំនាញ​បាន​ណែនាំ​ឲ្យ​ទទួលទាន​នូវ​ប្រភេទ​ផ្លែឈើ​ពី ៥ទៅ៩មុខ​រាល់ថ្ងៃ​ដើម្បី​ឲ្យ​ខ្លួន​របស់​យើង​ទទួលបាន​គ្រប់គ្រាន់​នូវ​ប្រភេទ​វីតាមីន និង​ប្រភេទ​រ៉ែ​កម្រ​ដទៃទៀត។
ក្នុងករណី​ដែល​យើង​ពុំបាន​ទទួលទាន​គ្រប់គ្រាន់​នូវ​ប្រភេទ​វីតាមីន C តាមរយៈ​ចំណីអាហារ​របស់​យើង​ដោយសារ​ជំងឺ​ឬ​ដោយ​មូលហេតុ​ផ្សេងៗ​នោះ​អ្នក​ត្រូវតែ​ប្រើប្រាស់​នូវ​ប្រភេទ​វីតាមីន C ជា​ថ្នាំ​គ្រាប់។ កម្រិត​នៃ​ការប្រើប្រាស់​គឺ​ត្រូវ​ស្ថិតក្នុង​បរិមាណ​ប្រមាណ៩៥មិល្លីក្រាម ចំពោះ​បុរស និង៧៥មិល្លីក្រាម​ចំពោះ​ស្ត្រី។ ប៉ុន្តែ​ក្នុងករណី​ដែល​យើង​ជា​អ្នក​ជក់បារី អ្នក​បំបៅ​ដោះ​កូន​ឬក៏​មាន​ទម្ងន់​ចាំបាច់​ណាស់​ដែល​ត្រូវ​ញុំា​ប្រភេទ​វីតាមីន C ៣០មិល្លីក្រាម​បន្ថែមទៀត។
អត្ថបទ​អំពី​បញ្ហា​សម្ផស្ស​ខាងលើនេះ​ចូលរួម​ចែករំលែក​ដោយ​មជ្ឈមណ្ឌល Pearl Medical Center ដែល​អាចទាក់ទង​តាម​ទូរស័ព្ទ លេខ០៨៨៣៣៧៧៧៧៧ និង​វេប​សាយ www.pearlmedicalcenter.net៕
