
ការ​បង្កប់​គ្រាប់​ទទឹម​ក្នុង​ចានបង្អែម​អាច​ជំនួយ​សុខភាព 

ក្រុង​ឡុង​ដ៍: អ្នកជំនាញ​ផ្នែក​អាហារ និង​សុខភាព​បាន​ជំរុញ​ឲ្យ​មនុស្ស​ប្រើប្រាស់​ផ្លែ​ទទឹម​នៅក្នុង​ការធ្វើ​បង្អែម​ដើម្បី​ថែរក្សា​សុខភាព​អ្នក​ទទួលទាន​ពី​ជំងឺតម្កាត់​នានា។
សម្បក​ផ្លែ​ទទឹម​សម្បូរ​សារធាតុ​ប្រឆាំង​អុកស៊ីតកម្ម ហើយ​គ្រាប់​របស់​វា​ផ្ទុក​នូវ​អាស៊ីត​ខ្លាញ់ ដែល​ការសិក្សា​កន្លងមក​បាន​រកឃើញថា​វា​ជួយ​ដុត​ជាតិ​ខ្លាញ់ និង​មាន​គុណប្រយោជន៍​ការពារ​កោសិកា​មហារីក​ផងដែរ។
នៅក្នុង​ការសិក្សា​ដោយ​សាកលវិទ្យាល័យ Erciyes University នៅ​ប្រទេស​តួ​ក​គី សម្បក​ផ្លែ​ទទឹម និង​ប្រេង​ចម្រាញ់​ពី​គ្រាប់​របស់​វា​ត្រូវបាន​គេ​ដាក់បញ្ចូល​ក្នុង​បង្អែម ឬ​ផលិត​ជា​ការ៉េម​ក្នុង​សមាសភាព​ផ្សំ​ត្រឹមតែ១ភាគរយ​នៃ​ទម្ងន់សរុប​របស់​បង្អែម ឬ​ការ៉េម​នោះ​តែប៉ុណ្ណោះ។
មួយភាគរយ​នៃ​ប្រេង​ផ្លែ​ទទឹម​អាច​បង្កើន​នូវ​បរិមាណ​សារធាតុ​ប្រឆាំង​អុកស៊ីតកម្ម​នៅក្នុង​បង្អែម ឬ​ការ៉េម​នោះបាន​យ៉ាង​មាន​ប្រសិទ្ធភាព​ដោយ​មិន​ប៉ះពាល់​ដល់​រសជាតិ ឬ​សណ្ឋាន​របស់​បង្អែម ឬ​ការ៉េម​នោះទេ។
ទន្ទឹមនឹងនោះ ផ្លែ​ទទឹម​ក៏​អាចជួយ​ការពារ​រាងកាយ​ពី​ជំងឺ​ទឹកនោមផ្អែម និង​លើស​ជាតិ​ស្ករ​ផងដែរ៕
