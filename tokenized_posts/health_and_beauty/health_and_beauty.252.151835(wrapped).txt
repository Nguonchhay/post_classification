
ចង់​ស្គាល់​រសជាតិ​សិច​ក្នុង​រថយន្ដ ត្រូវ​គិតគូរ​ពី​ច្បាប់ និង​សុវត្ថិភាព 

រួមភេទ​នៅក្នុង​រថយន្ដ​មិនមែនជា​ទង្វើ​ងាយស្រួល​ដូច​ការគិត​ឡើយ។ សម្រាប់​អ្នក​ដែល​ប្រាថ្នា​ភ្លក្ស​រសជាតិ​ប្លែកៗ​ក្នុង​រថយន្ដ បែប​ធ្លាប់​ដឹងពី​ផលវិបាក​ខ្លះៗ​ហើយ​ដូចជា ការ​ចៀសវាង​ពី​វត្ថុ​រឹងៗ ដៃចង្កូត តាប្លូ ចង្កឹះ​លេខ និង​ភាព​ចង្អៀត​គ្មាន​ជម្រើស​ក្បាច់។
មួយផ្នែក​សំខាន់ វា​អាស្រ័យ​លើ​ប្រភេទ​រថយន្ដ​របស់​អ្នក។
ខាងក្រោម​នេះ​គឺជា​ទិច​និក និង​ការដាស់តឿន​ពី​សុវត្ថិភាព ដកស្រង់​ចេញពី​វេប​សាយ askmen.com ដើម្បី​ស្វែងរក​សេចក្ដីសុខ​បែប​ឆក់កណ្ដៀត​ក្នុង​រថយន្ដ​របស់​អ្នក។
ទីតាំង និង​សកម្មភាព
ថ្វីបើ​រថយន្ដ​តូច​បន្ដិច​មែន តែ​វា​មាន​ទីតាំង​ច្រើន​សម្រាប់​បង្កើន​ឱកាស​រស​ស្នេហ៍​ដ៏​ផ្អែមល្ហែម និង​ផាសុកភាព។
កៅអី​ក្រោយ៖
ទីតាំង​នេះ​អាចជា​ក្បាច់​នារី​នៅ​ពីលើ ឬ​បុរស​នៅ​ពីលើ ខណៈ​គេង​សន្ធឹង​លើ​កៅអី ឬ​ភាគី​បុរស​អង្គុយ។ វា​កាន់តែ​រោលរាល បើ​អ្នក​រុញ​កៅអី​ជួរមុខ​ចេញ​ឲ្យ​ធំ​ទូលាយ​បន្ដិច។
កៅអី​អ្នករួមដំណើរ​ខាងមុខ៖
ទាញ​កៅអី​រំកិល​ថយក្រោយ​ឲ្យ​ងាយស្រួល​ចូល​អង្គុយ។ ភាគី​ខាង​ស្រី​អាច​អង្គុយ​ពីលើ​ដោយ​បែរមុខ​រកគ្នា​ក៏បាន ឬ​បែរមុខ​ចេញ​ទៅខាង​កញ្ចក់​មុខ​ដោយ​ដាក់ដៃ​លើ​តាប្លូ​រថយន្ដ​ដើម្បី​ទប់​លំនឹង​ក៏បាន។ 
ខាងក្រៅ​រថយន្ដ៖
ក្បាល​រថយន្ដ​គឺជា​ទីតាំង​ដែល​អាច​ឲ្យ​ភាគី​ខាង​ស្រី​អង្គុយ ឬ​ទម្រេត​លើ​ក្បាល​រថយន្ដ​ឲ្យ​អ្នក​ទ្រោប​ពីលើ​រូបនាង។
ពេល​កំពុង​បើកបរ
ភាគី​នារី​គ្រាន់តែ​ប្រើ​មាត់​ពេល​អ្នក​កំពុង​បញ្ជា​ដៃចង្កូត ដោយ​ប​រយឺតៗ​លើផ្លូវ​រលោង​គ្មាន​ជង្ហុក ដោយ​រក្សា​ការ​ផ្ចង់អារម្មណ៍​លើ​ដៃចង្កូត​ជានិច្ច។ បើ​មាន​អារម្មណ៍​ពិបាក​គ្រប់គ្រង​ស្ថានការណ៍ ចូរ​បញ្ឈប់រថយន្ដ​ភ្លាម។ កុំ​ព្រោះតែ​ចង់​ឆ្ងាញ់​រសជាតិ​អូ​រ៉ា​ល់​តាមផ្លូវ ហ៊ាន​ប្រថុយ​ជីវិត​នឹង​គ្រោះថ្នាក់​ចរាចរណ៍​ឲ្យ​សោះ។
សុវត្ថិភាព​ជាចម្បង
អ្នក និង​ដៃគូ​ត្រូវ​គិត​អំពី​សុវត្ថិភាព និង​កិត្តិយស​ក្នុង​ការបង្ហាញ​កេរ្តិ៍ខ្មាស​របស់ខ្លួន ជាចម្បង ពីព្រោះ​ពេល​អ្នក​ស្លុង​នឹង​សកម្មភាព​ដ៏​រោលរាល​អ្នក​មិនអាច​ផ្ចង់អារម្មណ៍​គិត​រឿង​អ្វី​ផ្សេង​ឡើយ។ ចំណុច​សំខាន់​អ្នក​ត្រូវ​ត្រៀមខ្លួន​មុនពេល​ចាប់ផ្ដើម។
ដូច្នេះ គួរ​ចត​រថយន្ដ​នៅ​ទីកន្លែង​សមគួរ រួច​ទាញ ហ្វ្រាំងដៃ​ឲ្យ​ជាប់ និង​តម្រែតម្រង់​កៅអី​មុន​ចាត់ការ។ កុំ​ភ្លេច​ក្រដាស​ជូត​មាត់ ឬ​ក្រដាស​ទន់ៗសម្រាប់​សម្អាត​ក្រោយពេល​រួចរាល់ បន្ថែម​កូន​ខ្នើយ​កល់​ឲ្យ​កាន់តែ​ស្រួលខ្លួន ទឹក ឬ ភេសជ្ជៈ ដើម្បី​ទាញ​ថាមពល​ត្រឡប់មកវិញ និង​ពិសេស​ស្រោមអនាម័យ​ផងដែរ។ ចៀសវាង​ការអុជ​ទៀន​ក្នុង​ឡាន ប្រយ័ត្ន​ភាព​រ៉ូ​មេន​ទិក ក្លាយជា​អគ្គិភ័យ​ឆាបឆេះ។
ច្បាប់
ប្រទេស​ជាច្រើន​ក្នុង​ពិភពលោក​ចេញច្បាប់​ហាមឃាត់​អំពើ​អនាចារ តាម​ទីសាធារណៈ ដូច្នេះហើយ​អ្នក​ត្រូវតែ​ថ្លឹងថ្លែង​មុននឹង​គិតដល់​ឋានសួគ៌​ក្នុង​រថយន្ដ។ អ្នក​អាច​ត្រូវ​ចាប់ខ្លួន ឬ​ផាកពិន័យ ជាពិសេស អ្នក​នឹងរង​ភាពអាម៉ាស់​យ៉ាងខ្លាំងបំផុត។ នៅ​ប្រទេស​ខ្លះទៀត អ្នក​អាច​នឹង​ឈានដល់​ការចាប់ខ្លួន​ចូល​របារ​ដែក​ពីបទ​មិន​គោរព​សុជីវធម៌​សាធារណៈ។
ភាព​ស្អាត
អ្នក​ត្រូវ​ប្រាកដថា រថយន្ដ​របស់​អ្នក​ស្ថិតក្នុង​បរិស្ថាន​ស្អាត ក្រដាស​ជូត​មាត់​រាយប៉ាយ ប្រអប់​ចំណីចំណុក​ជះក្លិន​ពេញ​រថយន្ដ ឬ ទឹក​ភេសជ្ជៈ​កំពប់​ពាសវាលពាសកាល អាច​រំខាន​អារម្មណ៍​របស់​អ្នក។ សំខាន់បំផុត​សំរាម​ទាំងនោះ​អាចធ្វើ​ឲ្យ​អ្នក​រមាស់​សាច់ និង​ផ្ដល់​អារម្មណ៍​មិន​ផាសុកភាព។
ដូច្នេះ​គួរតែ​សម្អាត​បរិក្ខារ​ខាងក្នុង​រថយន្ដ​ជាស្រេច​មុនពេល​ចាប់ផ្ដើម។ ស្រោមអនាម័យ​ក្រៅពី​អាច​ការពារ​រោគឆ្លង​នានា វា​ក៏​អាច​បង្ការ​កុំ​ឲ្យ​កំពប់​ទឹកកាម​ជាប់​ក្លិន​ស្អិត​ពេញ​រថយន្ដ​ដែរ។
ច​ទីតាំង​ស័ក្ដិសម
ជ្រើសរើស​ទីតាំង​ដ៏​ស័ក្ដិសម​ដែល​នៅ​ឆ្ងាយ​ពី​ភ្នែក​អ្នកផង។ ចូរ​ចងចាំ​ថា ទាំង​មនុស្សពេញវ័យ និង​កុមារ​មិនគួរ​ឲ្យ​ឃើញ​អ្នក​កំពុង​ធ្វើ​អីៗ​ក្នុង​រថយន្ដ​ឡើយ។ សូម​ប្រុងប្រយ័ត្ន! ចូរ​ប្រើ​ចំណេះដឹង​សុវត្ថិ​ភាពជា​មូលដ្ឋាន និង​គោរព​ចំពោះ​អ្នកដទៃ។
បើ​ច្បាប់​មិន​តម្រូវ កុំ​ប្រថុយប្រថាន ក្រែង​បាន​ដេក​គុក ឬក៏​វិធី​ងាយ​បំផុត គួរ​ចត​រថយន្ដ​ក្នុង​បរិវេណ​អចលនទ្រព្យ ដូចជា​ដី សួនច្បារ ឬ​ទីធ្លា​កំបាំង​ក្នុងផ្ទះ​របស់ខ្លួន​ដែល​ផុតកន្ទុយភ្នែក​ពី​អ្នកជិតខាង។ សុវត្ថិភាព​ជាចម្បង៕HR
