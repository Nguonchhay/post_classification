
គេង​ស្រាត​អាចជួយ​ទាំង​ផ្លូវភេទ ទំនាក់ទំនង​ស្នេហា និង​សុខភាព 

ក្រុង​ញូវយ៉ក: តើ​អ្នក​ចង់​គេង​អាក្រាត ឬក៏​អ្នក​ត្រូវ​ពាក់​ឈុត​គេង​យប់? ខណៈ​អ្នកនិពន្ធ​ចង់​សំដៅ​ដល់​សមត្ថភាព​លើ​គ្រែ​នាពេល​រាត្រី ការសិក្សា​ថ្មី​មួយ​បានស្នើ​ឲ្យ​ទទួលទានដំណេក​អាក្រាត ព្រោះ​កា​រគេង​ឥត​ខោអាវ​បង្កើន​សមត្ថភាព​សិច ទំនាក់ទំនង​ស្នេហា និង​សុខ​ភាពទូទៅ​របស់​អ្នក​ផ្ទាល់។
តាម​ការវិភាគ​លើ​មនុស្ស ១០០០ នាក់ ដែល​ធ្វើឡើង​ដោយ​ក្រុមហ៊ុន Mattress Advisor បាន​ឲ្យ​ដឹងថា មនុស្ស​ជិត ៦០ ភាគរយ​បាន​សារភាពថា ខ្លួន​គេង​អាក្រាតកាយ។
អត្ថប្រយោជន៍​នៃ​ដំណេក​អាក្រាត​មាន​ច្រើន​លើសពី​ទំនាក់ទំនង​ស្នេហា​ស្អិតល្មួត ដោយ​ភាព​អាក្រាត​ជួយ​បង្កើន​គុណភាព​ដំណេក​ជាទូទៅ។
សម្រាត​សម្លៀកបំពាក់​មុនពេល​ចូលគេង​កាត់បន្ថយ​សីតុណ្ហភាព​លើ​ស្បែក កាត់បន្ថយ​ឱកាស​ភ្ញាក់​ពី​ដំណេក​អំឡុងពេល​រាត្រី អនុញ្ញាត​គេង​ស្កប់ស្កល់។ ដំណេក​អាក្រាត​ក៏​ជួយ​កាត់បន្ថយ​ស្ដ្រេស និង​សាច់ដុំ​រឹងប៉ឹង​ថែមទៀត។
តាម​ការស្រាវជ្រាវ ៧០ ភាគរយ​នៃ​កំណើន​អ័រម៉ូន​បុរស​រមែង​កកើតឡើង​អំឡុង​ពេលដេក។ ដូច្នេះ ការរំខាន​ដំណេក​អាច​កំហិត​ការកកើត​អ័រម៉ូន។
ក្រុម​ស្រាវជ្រាវ​មកពី​សាលា​វេជ្ជសាស្ដ្រ David Geffen ក្នុង​ក្រុង​ឡូស​អេនជឺ​លេស ទើប​បានធ្វើ​ការសិក្សា​មួយ​ដែល​ភ្ជាប់​ដំណេក​ទៅនឹង​ភាពរឹងមាំ សមត្ថ​ភាពស្វាហាប់ និង​ការ​សម្រក​ទម្ងន់។
ការបង្កើន​គុណភាព​ដំណេក ជួយ​ដល់​ប្រព័ន្ធ​រំលាយអាហារ​រហូតដល់ ២៩,៨ ភាគរយ ដុតបំផ្លាញ​ខ្លាញ់​អវិជ្ជមាន ១៧,២ ភាគរយ​លើ​រយៈពេល​សិក្សា ១២ សប្ដាហ៍។
អ៊ី​ចឹង នៅចាំ​ពេលណា​ទៀត! ចាប់ផ្ដើម​គេង​ស្រាត​នៅ​យប់​នេះ​តែម្ដងទៅ៕HR
