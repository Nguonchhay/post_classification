
ផ្កា​ខាត់ណា​បៃតង​ជា​ឱសថ​ជំនួយ​សួត និង​កែ​រោគហឺត 

ក្រុង​មែ​លប៊នៈ ទម្លាប់​ញ៉ាំ​បន្លែ​ផ្កា​ខាត់ណា​បៃតង​ជាប្រចាំ​រាល់ថ្ងៃ​នឹង​អាចជា​វិធីសាស្ត្រ​ថ្មី​មួយ​ជួយ​ព្យាបាល​ជំងឺហឺត​បាន។ នេះ​បើ​យោងតាម​ការស្រាវជ្រាវ​របស់លោក​វេជ្ជបណ្ឌិត​ថូ​មកា​រ៉ា​ជៀ​នី​ស មកពី​ក្រុង​មែ​លប៊ន​ប្រទេស​អូស្ត្រាលី។
លទ្ធផល​នៃ​ការស្រាវជ្រាវ​បាន​បង្ហាញថា​សារជាតិ​ស៊ុលហ្វ័រ​រ៉ា​ផាន(sulforaphane) ដែលមាន​នៅក្នុង​បន្លែ​ផ្កា​ខាត់ណា​បៃតង និង​បន្លៃ​បៃតង​ដទៃទៀត​អាចជួយ​ការពារ​ការ​រាលដាល​ជំងឺ​ផ្លូវដង្ហើម​ដែល​វា​អាច​បង្ក​ឲ្យ​កើត​ជំងឺហឺត​នោះបាន។
ផ្កា​ខាត់ណា​បៃតង​មាន​ជាតិ​វីតាមីន​អា និង​វីតាមីន​សេ​ខ្ពស់​ខណៈ​វា​ក៏មាន​វីតាមីន​បេ៦ ជាតិ​ដែក កាល់ស្យូម និង​សារជាតិ​សរសៃ​ផងដែរ។ ផ្កា​ខាត់ណា​បៃតង​នេះ​ជា​ប្រភេទ​បន្លែ​អម្បូរ​ស្ពៃក្តោប ដែល​ជួយការ​ពារ​ការ​រាលដាល​ជំងឺមហារីក​ប្រភេទ​ផ្សេង។ ការស្រាវជ្រាវ​ក៏​រកឃើញ​នូវ​អត្ថប្រយោជន៍​នៃ​អម្បូរ​បន្លែ​ផ្សេងទៀត​ដូចជា សាលាដ​បៃតង ស្ពៃក្តោប ផ្កា​ខាត់ណា និង​ស្ពៃ​តឿ​ដែលមាន​ផ្ទុក​នូវ​អត្ថប្រយោជន៍​ស្រដៀងគ្នា​នេះ​ផងដែរ៕ PR
