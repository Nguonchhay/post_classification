
ដឹង​ទេ​ថា​ក្នុង ១ ថ្ងៃ​អ្នក​គួរ​ញ៉ាំ​បន្លែ​ផ្លែឈើ​ប៉ុន្មាន? 

មនុស្ស​ម្នាក់ៗ​គួរ​ទទួលទាន​បន្លែ និង​ផ្លែឈើ​ក្នុង​បរិមាណ ៥ ភាគ​ក្នុង ១ ថ្ងៃ។ សេចក្ដីណែនាំ​នេះ​ត្រូវបាន​ធ្វើឡើង​ស្របតាម​គោលការណ៍​ណែនាំ​របស់​អង្គការ​សុខភាព​ពិភពលោក។
ក្រុម​អ្នកជំនាញ​ខាង​របប​អាហារ បាន​និយាយថា ការ​ទទួលទាន​បន្លែ និង​ផ្លែឈើ ៥ ភាគ​ក្នុង​មួយថ្ងៃ​គឺ​វា​គ្រប់គ្រាន់​សម្រាប់​ការ​ស្រូបយក​សារធាតុ​ការពារ​ពី​ផ្លែឈើ និង​បន្លែ។
សម្រាប់​មនុស្សពេញវ័យ គួរតែ​ទទួលទាន​បរិមាណ​បន្លែ និង​ផ្លែឈើ​ជា​មធ្យ ៤០០ ក្រាម (៤ខាំ) ឬ​ស្មើនឹង ៥ ភាគ​នៃ ៨០ ក្រាម ក្នុង​មួយថ្ងៃ។ បរិមាណ​អាហារ​ទាំងនេះ​មាន​លក្ខណៈ​ខុសគ្នា​សម្រាប់​កុមារ អាស្រ័យ​លើ​កម្រិត​សកម្មភាព និង​អាយុ។
ប៉ុន្ដែ​គោលការណ៍​ណែនាំ​ជាក់លាក់​មួយ​គឺថា បរិមាណ​មួយ​ភាគ​គួរតែមាន​ទំហំ​ប៉ុន​នឹង​បាតដៃ​របស់​អ្នក​ទទួលទាន​ផ្ទាល់។ ជាទូទៅ បន្លែ និង​ផ្លែឈើ​ឆៅ​ស្រស់ៗ​នឹង​ផ្ទុក​ជីវជាតិ​ច្រើន​បំផុត ពីព្រោះ​អាហារ​ចម្អិន​អាច​សម្លាប់​ជីវជាតិ​ខ្លះ។
ដូចគ្នា​ដែរ បន្លែ និង​ផ្លែឈើ​ស្រស់ៗ​ត្រូវបាន​ចាត់ទុកជា​អាហារ​មាន​ជីវជាតិ​ខ្ពស់ជាង​អាហារ​រក្សាទុក។ ប៉ុន្ដែ​បន្លែ និង​ផ្លែឈើ​ដែល​ក្លាស្សេ​នៅតែ​អាច​រក្សា​គុណ​ភាពល្អ​ដដែល។ មិនចាំបាច់​ត្រូវ​ទទួលទាន​បន្លែ និង​ផ្លែឈើ​ស្រស់ៗ​នោះទេ។
ពួកវា​អាច​ត្រូវបាន​ចម្អិន​ជា​មុខម្ហូប​ផ្សេងៗ ដូចជា ស៊ុប ខ ឆា ឬ​ស្ងោរ​ជាដើម។ ភេសជ្ជៈ​ទឹកក្រឡុក​អាចមាន​បរិមាណ​ច្រើនជាង​មួយ​ភាគ បើ​ពួកវា​ជា​ល្បាយ​បញ្ចូល​គ្នា​រវាង​បន្លែ និង​ផ្លែឈើ និង​អាស្រ័យ​លើ​គ្រឿងផ្សំ​រសជាតិ​ផ្សេងៗ​ផងដែរ៕ HR
