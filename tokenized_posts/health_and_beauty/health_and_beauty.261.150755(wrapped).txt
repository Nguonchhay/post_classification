
អ្នក​ឆ្ងាញ់​នឹង Diet Coke ពីរ​កំប៉ុង​ក្នុង​មួយថ្ងៃ​ប្រឈម​ជំងឺបេះដូង​ខ្ពស់ 

ក្រុង​ស្ដុក​ខុល: ការស្រាវជ្រាវ​ថ្មី​នេះ​បាន​បង្ហាញថា វា​អាច​មិនមែន​មួយ​កំប៉ុង តែ​ការ​ទទួលទាន​ភេសជ្ជៈ​ហ្គាស​គ្មាន​ជាតិ​ស្ករ (Diet Coke) ចាប់ពី​ពីរ​កំប៉ុង​ក្នុង​មួយថ្ងៃ​អាច​បង្ក​ហានិភ័យ​ចំពោះ​សុខភាព ជាពិសេស បេះដូង។ នេះ​បើ​យោងតាម​ការសិក្សា​របស់​ស៊ុយអែត​ដែល​ចុះផ្សាយ​ក្នុង​ទស្សនាវដ្ដី​បេះដូង។
ក្នុង​ការសិក្សា​នេះ ក្រុម​អ្នកស្រាវជ្រាវ​បាន​តាមដាន​អ្នក​ឆ្ងាញ់​ភេសជ្ជៈ​គ្មាន​ជាតិ​ស្ករ​នោះ និង​ហានិភ័យ​ចំពោះ​ជំងឺ​គាំងបេះដូង​ចំណោម​បុរស​ជាង ៤២០០០ នាក់​លើ​រយៈ​ជាង ១២ ឆ្នាំ។ អ្នក​ដែល​ទទួលទាន​យ៉ាងតិច​ពីរ​កំប៉ុង​ក្នុង​មួយថ្ងៃ ប្រឈម​នឹង​គ្រោះថ្នាក់​ជំងឺ​គាំងបេះដូង ២៣ ភាគរយ (៥០៩ ករណី បាន​ស្លាប់)។
ក្រុម​អ្នក​ចងក្រង​ការសិក្សា​មិន​បានដាក់​ភាពខុសប្លែក​រវាង​ភេសជ្ជៈ​មាន​ជាតិ​ស្ករ (ដូចជា កូកាកូឡា) និង​ភេសជ្ជៈ​គ្មាន​ជាតិ​ស្ករ (ដូចជា Diet Coke) ទេ។ ភេសជ្ជៈ​ទាំងពីរ​ប្រភេទ​នេះ​សុទ្ធតែ​អាច​បង្ក​ឲ្យ​កើត​ជំងឺ​គាំងបេះដូង​ដូចគ្នា។
ខណៈ​ការសិក្សា​នេះ​ត្រូវ​បានបញ្ចប់ ហើយ​ស្ថិតិ​ហាក់​បង្ហាញ​យ៉ាងច្បាស់ (ក្រុម​ស្រាវជ្រាវ​បាន​ដក​អ្នកចូលរួម​ដែល​កើត​ជំងឺបេះដូង​នៅ​ដើមដំបូង​នៃ​ការសិក្សា​ចេញ) គោលបំណង​គឺ​នៅតែ​ផ្ដោតលើ​បុរស​រស់នៅ​ស៊ុយអែត​ប៉ុណ្ណោះ។
ដូច្នេះ​យេនឌ័រ និង​កត្ដា​នៃ​ការរស់នៅ​ពួកគេ មិនអាច​សបញ្ជាក់​អំពី​ហានិភ័យ​ចំពោះ​មនុស្ស​នៅ​ជុំវិញ​ពិភពលោក​ឡើយ។ដោយសារ​មិនអាច​រង់ចាំ​ក្រុម​ស្រាវជ្រាវ​បញ្ជាក់ថា ភេសជ្ជៈ​ទាំងនេះ​មិន​ប៉ះពាល់​ដល់​សុខភាព​បេះដូង ការផ្លាស់ប្ដូរ​មិនមែនជា​កិច្ច​ការដែល​ត្រូវ​ស្ទាក់ស្ទើរ​ឡើយ៕HR
