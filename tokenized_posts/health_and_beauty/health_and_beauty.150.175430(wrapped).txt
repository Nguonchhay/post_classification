
ការ​ស្ទាបអង្អែល​បែប​ចំណង់ អាច​នាំ​ឲ្យ​ក្មេងស្រី​ឆាប់​ពេញវ័យ 

ក្រុង​ប៊ែរឡាំង: ការសិក្សា​ថ្មី​មួយ​បាន​រកឃើញថា ក្មេងស្រី​ចម្រើន​ពេញវ័យ និង​មាន​បម្រែបម្រួល​ខ្លាំង​ក្នុង​ខួរក្បាល បើ​ពួកគេ​ត្រូវបាន​ស្ទាបអង្អែល​បែប​កាមគុណ។
ក្រុម​អ្នកស្រាវជ្រាវ​នៅ​មជ្ឈមណ្ឌល Bernstein និង​សាកលវិទ្យាល័យ Humboldt ក្រុង​ប៊ែរឡាំង បាន​រាយការណ៍​ថា ការ​ស្ទាបអង្អែល​តាមចំណង់​ផ្លូវភេទ​អាច​ជះឥទ្ធិពល​ធំ​លើ​ការ​ពេញវ័យ​ក្រមុំ​ជាង​ការគិត​កន្លងមក។ វា​ត្រូវ​បានដឹងថា បញ្ហា​សង្គម​អាច​ពន្លឿន ឬ​ពន្យារ​ការឡើង​ខ្លួន​ពេញក្រមុំ។
ដំបូង​ក្រុម​អ្នកស្រាវជ្រាវ​បាន​សម្គាល់​ឃើញថា សញ្ញា​ប្រសាទ​ប្រដាប់ភេទ​ក្នុង​ខួរក្បាល​ថត​ខាងមុខ (ទទួលបន្ទុក​ខាង​ភាសា ការ​គិតពិចារណា) បាន​ពង្រីក​អំឡុងពេល​ពេញវ័យ​ក្រមុំ។
ការសិក្សា​បាន​អះអាង​លើ​អ្វី ដែល​បាន​រំពឹងទុក​ពីមុន​ថា អ័រម៉ូន​ផ្លូវភេទ​បាន​ពន្លឿន​ការចម្រើន​វ័យ​ក្រមុំ និង​ការលូតលាស់​ស្រទាប់​ក្រៅ​នៃ​ប្រដាប់ភេទ។ តែ​អ្វីដែល​ថ្មី​នោះ​គឺថា ពួកគេ​បាន​រកឃើញថា ការ​ស្ទាបអង្អែល​បែប​ស្រើបស្រាល​ក៏​ចូលរួមចំណែក​ក្នុងការ​ពន្លឿន​ឲ្យ​ឆាប់​ពេញវ័យ​ផងដែរ។
អំឡុងពេល​សិក្សា ក្រុម​អ្នកវិទ្យាសាស្ដ្រ​បានដាក់​កណ្ដុរ​ញី​ឲ្យ​នៅ​ជាមួយ​កណ្ដុរ​ឈ្មោល និង​បាន​រកឃើញថា ស្រទាប់​ប្រដាប់ភេទ​បាន​ឆាប់​ប៉ោង​រីក​ឡើង។
ក្រុម​អ្នកស្រាវជ្រាវ​បាន​និយាយថា៖ «ឥទ្ធិពល​នៃ​ការ​ស្ទាបអង្អែល​ចំណង់​ផ្លូវភេទ​លើ​ការ​ពេញវ័យ​ក្រមុំ និង​ស្រទាប់​ប្រដាប់ភេទ​ត្រូវបាន​សម្គាល់។ ដូច្នេះ ការពង្រីក​ស្រទាប់​ប្រដាប់ភេទ​មិន​ត្រឹមតែ​កើតឡើង​ដោយសារ​អ័រម៉ូន​ប៉ុណ្ណោះទេ ប៉ុន្ដែ​ថែមទាំង​ការ​ស្ទាបអង្អែល​បែប​ស្រើបស្រាល​ផងដែរ»៕HR
