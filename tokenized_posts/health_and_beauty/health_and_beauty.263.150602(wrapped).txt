
ការសិក្សា: សិច​មួយ​សប្ដាហ៍​ម្ដង​ក៏​ជួយផ្ដល់​សុភមង្គល​ជោកជាំ​ដែរ 

ក្រុង​ម៉ៃ​អា​មី: តើ​សិច​ប៉ុន្មាន​ដង​ទើប​គ្រប់គ្រាន់? សិច​តែម្ដង​ក្នុង​មួយ​សប្ដាហ៍​គឺ​សមល្មម​សម្រាប់​គូ​ស្វាមីភរិយា​ទូទៅ និង​អ្នក​ដែលមាន​សម្ព័ន្ធមេត្រី​យូរអង្វែង។ នេះ​បើតាម​ការសិក្សា​របស់​អាមេរិក បាន​ឲ្យ​ដឹង​កាលពី​ថ្ងៃពុធ​កន្លងមកនេះ។
លទ្ធផល​នៃ​ការសិក្សា​ផ្អែកលើ​ការស្ទង់មតិ​ជនជាតិ​អាមេរិក​ជាង ៣ ម៉ឺន​នាក់​រយៈពេល​ជាង ៤០ ឆ្នាំ​និង​បាន​ចុះផ្សាយ​ក្នុង​ទស្សនាវដ្ដី​វិទ្យាសាស្ដ្រ​សង្គម​ផ្នែក​ចិត្តវិទ្យា និង​ចរិត​វិទ្យា។
អ្នកដឹកនាំ​ការសិក្សា អ្នកស្រី អា​មី មូស ជា​ចិត្តវិទូ​សង្គម និង​បណ្ឌិត​បញ្ចប់​ការសិក្សា​នៅ​សាកលវិទ្យាល័យ​តូរ៉ុនតូ​មី​ស​ស៊ី​ស៊ូ​ហ្គា បាន​ប្រាប់ថា៖ «ថ្វីដ្បិតតែ​ការ​រួមភេទ​ញឹកញយ​បង្កើន​សុភមង្គល​កាន់តែ​អស្ចារ្យ​យ៉ាងណាក៏ដោយ ក៏​វា​គ្មានអ្វី​ចាំបាច់​លើសពី​ម្ដង​ក្នុង​មួយ​សប្ដាហ៍»។
អ្នកស្រី អា​មី បាន​បន្ដថា៖ «លទ្ធផល​នៃ​ការស្រាវជ្រាវ​បាន​បង្ហាញថា វា​មាន​សារៈសំខាន់​ក្នុង​ការរក្សា​ទំនាក់ទំនង​ផ្អែមល្ហែម​ជាមួយ​ដៃគូ តែ​លោកអ្នក​មិនចាំបាច់​អី​ត្រូវ​តែខំ​រួមភេទ​រៀងរាល់ថ្ងៃ​ឡើយ»៕
