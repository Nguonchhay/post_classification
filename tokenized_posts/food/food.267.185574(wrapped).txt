
អាហារ​បារាំង​ដ៏​រ៉ូ​មេន​ទិក​នៅ ឡឺ​រ៉ូយ៉ាល់ ២ នាក់​ចាប់ពី ៧០ ដុល្លារ 

ភ្នំពេញ: សាច់​ក្រហម​អមដោយ​គ្រាប់​ម្រេច​ខ្ចី​ទាំង​ទង បន្លែ​បៃតង និង​បុប្ផា​លឿង​ល្អិត តម្រៀប​លើ​ចាន​ពរ្សឺឡែន​ពណ៌​ដ៏​ភ្លឺរលោង ជា​សម្រស់​អាហារ​ដែល​ធ្វើ​ឲ្យ​អ្នក​នឹកឃើញ​ដល់​ឈុត​ឆាក​សន្ទនា​នៃ​អភិជន​ពេល​ទទួលទាន។ ជាការ​ពិតណាស់​អាហារ​ដ៏​ពិសេស​អាស្រ័យ​លើ​សោភណភាព និង​បរិយាកាស។
សម្រាប់​អ្នក​ដែល​ចង់​ផ្លាស់ប្ដូរ​បរិយាកាស​ទទួលទាន​អាហារ​បែប​ភោជនីយដ្ឋាន ប្រណី​តៗ​លំដាប់​ផ្កាយ ៥ ជាមួយ​មនុស្ស​ជា​ទីស្រឡាញ់ ឬ ក៏​ជួបជុំ​គ្រួសារ​ក្នុង​ថ្ងៃ​ពិសេស​ភោជនីយដ្ឋាន Le Royal នៃ​សណ្ឋាគារ Raffles Hotel Le Royal គឺជា​កន្លែង​មាន​ទាំង​អាហារ​ឆ្ងាញ់​បែប​អឺរ៉ុប និង​បរិយាកាស​អមដោយ​ស្នូរ​តន្ត្រី​តិចៗ​ធ្វើ​ឲ្យ​អ្នក​ទទួលទាន​មាន​អារម្មណ៍​ថា​ដូចជា​កំពុងតែ​នៅ​ទឹកដី​អឺរ៉ុប​អ៊ី​ចឹង។
សម្រាប់​ខែមិថុនា​នេះ​ភោជនីយដ្ឋាន Le Royal បានរៀបចំ​ជា​អាហារ​ពិសេស ជា​ប្រភេទ​សាច់​អាំង​ស្ទេក​ទៅតាម​ចំណង់ចំណូលចិត្ត​របស់​ភ្ញៀវ។
មុខម្ហូប​ប្រភេទ​សាច់​អាំង​ស្ទេក​សម្រាប់​ខែមិថុនា​នេះ​មានតម្លៃ​សមរម្យ ហើយ​ភ្ញៀវ​អាចមក​ទទួលទាន​ពេលថ្ងៃ ឬ​យប់​បាន​ដោយ​គ្រាន់តែ​ធ្វើការ​កក់​កន្លែង​ជាមុន។
ចំពោះ​តម្លៃ​វិញ​គឺ​សម្រាប់​ការ​ទទួលទាន​គ្នា ២ នាក់​តម្លៃ​ពី ៧០ ដុល្លារ​ឡើងទៅ ដោយ​មិន​បូក​បញ្ចូល​ភេសជ្ជៈ រីឯ​តម្លៃ​ពី ១៣០ ដុល្លារ​ឡើងទៅ​គឺមាន​បន្ថែម​ជា​ស្រាក្រហម​មួយ​ដប។
កម្មវិធី​នេះ​ចាប់ពី​ថ្ងៃនេះ​រហូតដល់​ថ្ងៃទី ៣០ ខែមិថុនា។ ទាក់ទង​តាម​ទូរស័ព្ទ​លេខ ០២៣ ៩៨១ ៨៨៨៕
