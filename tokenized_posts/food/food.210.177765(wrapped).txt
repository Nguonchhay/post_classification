
ខ្មង​គោ​អាំង​ជ្រលក់​ទឹកប្រហុក រសជាតិ​ប្រចាំត្រកូល​ហាង​តា​សេត 

ភ្នំពេញ: ភោជនីយដ្ឋាន តា​សេត ដែល​ល្បីឈ្មោះ​ខាង​យក​អវយវៈ​គោ​មក​ច្នៃ​ធ្វើជា​ម្ហូប​ប្លែក​បាន​បញ្ចេញ​នូវ​មុខម្ហូប​ពិសេស​របស់ខ្លួន​មួយ​មុខ​ទៀត​គឺ ខ្មង​គោ​អាំង​ជ្រលក់​ទឹកប្រហុក ជា​គ្រឿងក្លែម​ដែល​ភ្ញៀវ​ភាគច្រើន​មក​ទីនេះ​តែងតែ​កុម៉្មង់​ញ៉ាំ។
ម្ចាស់ហាង​ដែលមាន​ទឹកមុខ​រួសរាយ​រាក់ទាក់​គាត់​បាន​និយាយថា៖ «ហាង​របស់ខ្ញុំ​នេះ​បើក​លក់​ម្ហូប​ប្រភេទ​អវយវៈ​គោ​នេះ​គឺមាន​បទពិសោធ ១០ ឆ្នាំ​មកហើយ អ៊ី​ចឹង​គឺ​ខ្ញុំ​ដឹង​ច្បាស់លាស់​ពី​អវយវៈ​គោ​តែម្ដង»។
ម្ចាស់ហាង តា​សេត បន្តថា៖ «ហាង​ខ្ញុំ​នេះ​កាលពីមុន​គឺ​មិន​ដែលមាន​ការផ្សព្វផ្សាយ​អី​នោះទេ តែដោយសារ​បច្ចុប្បន្ន​គ្រួសារ​ខ្ញុំ​គាត់​ចេះតែ​បង្ហោះ​រូប​តាម​ហ្វេសប៊ុក អ៊ីចឹងទៅ​គឺមាន​ភ្ញៀវ​មក​ញ៉ាំ​ច្រើន​មែនទែន ជាពិសេស​ចុង​សប្តាហ៍​គឺ​ភ្ញៀវ​គាត់​មក​ច្រើន ហើយ​គ្មាន​ក្យូសឲ្យ​ភ្ញៀវ​អង្គុយ​គ្រប់​ទេ អ៊ី​ចឹង​ភ្ញៀវ​អាច​ទូរស័ព្ទ​មក​កក់​កន្លែង និង​កុម៉្មង់​ម្ហូប​ទុក​ទើប​ងាយស្រួល​ដោយ មិនចាំបាច់​រង់ចាំ​យូរ»។
ខ្មង​គោ​អាំង​ពិសេស​នេះ​គឺ​ងាយស្រួល​ធ្វើ​មិន​ចំណាយពេល​យូរប៉ុន្មាន​ទេ ដោយ​គ្រាន់តែ​យក​ឆ្អឹង​គោ​ដែរ​ជាប់​ខ្លាញ់​តិចៗ​យកទៅ​លាង​ឲ្យ​ស្អាត ទុក​វា​ឲ្យ​ស្រស់ទឹក​បន្ទាប់មក​ទៅ​ប្រឡាក់​គ្រឿង (រសជាតិ​ប្រចាំត្រកូល) បន្ទាប់មក​យក​វា​ទៅ​អាំង​ឲ្យ​ឆ្អិន រួច​សឹម​ហាន់​ដាក់លើ​ជ្រញ់ ឬ​ចាន​ក៏បាន​ទៅតាម​ចំណង់ចំណូលចិត្ត ឬ​ដាក់​ទាំងមូល​នៅលើ​ជ្រញ់​ទុក​ឲ្យ​ភ្ញៀវ​ហាន់​ញ៉ាំ​ខ្លួនឯង​ក៏បាន។
ហាង​តា​សេត ទំនាក់ទំនង​ទូរស័ព្ទ​លេខ ០១២ ៩២៤ ៧៤៨៕
