
បុក​ល្ងខ្មៅ ពិសេស​ពី​ហាង​ផ្ទះបាយ​ជនជាតិដើម នៅ​ទួលទំពូង 

ភ្នំពេញ: តើ​អ្នក​ធ្លាប់បាន​ភ្លក្ស​ល្ង​បុក​ពិសេស​ពី​ផ្ទះបាយ​ជនជាតិ​ហើយ​ឬនៅ? ដោយ​មិនចាំបាច់​ចំណាយពេល​ជិះ​ទៅដល់​រតនគិរី ឬ​មណ្ឌលគិរី​ឡើយ ព្រោះ​ឥឡូវនេះ​នៅ​រាជធានី​ភ្នំពេញ​ក៏មាន​ហាង​លក់​ម្ហូប​ជនជាតិដើម​ដែរ​ធ្វើ​ដោយ​ចុងភៅ​ជនជាតិ​កួយ ព្នង និង​ខ្មែរ​ផងដែរ។
ល្ង​បុក​គឺជា​អាហារ​ជនជាតិ​នៅ​ខេត្តរតនគិរី​និយម​បរិភោគ​ជាប្រចាំ ដោយសារតែ​វា​មាន​គុណប្រយោជន៍​ច្រើន​ដល់​សុខភាព អ៊ី​ចឹង​ហើយ​បានជា​បងប្អូន​ជនជាតិ​ចូលចិត្ត​ធ្វើ​ញ៉ាំ​ជាប្រចាំ។
អត្ថប្រយោជន៍​របស់​ល្ង​មាន​ច្រើន​ដែល​យើងទាំងអស់គ្នា​មិនទាន់​បានដឹង​ដោយសារតែ​ល្ងខ្មៅ​មាន​គុណសម្បត្តិ​ច្រើន​ដូចជា មាន Omega 3,6,9. Vitamin E. Menesium, Calcium, ដែក, vitamin A, B ការពារ​មិន​ឲ្យ​ឆ្អឹង​ពុក ជួយ​សម្រួលការ​បត់ជើងធំ Vitamin E ការពារ​កុំ​ឲ្យ​មាន​ជំងឺ ភ្លេចភ្លាំង​ច្រើន ការពារ​មិន​ឲ្យ​ភ្នែក​ឡើងបាយ ជំរុញ​ឲ្យ​គេងលក់​ស្រួល បន្ថយ​ភាព​តានតឹង និង​បញ្ហា​ឡើង​សម្ពាធ​ឈាម ជាដើម។
លោកអ្នក​អាចមក​ញុំា​បុក​ល្ងខ្មៅ​បាន​នៅផ្ទះ​បាយ​ជនជាតិដើម​ដែល​លក់​សុទ្ធតែ​ម្ហូប​ធម្មជាតិ ក្នុងតម្លៃ​ចាប់ពី ៦០០០ រៀល​រហូតដល់ ១២០០០ រៀល។ ក្រៅពី​ម្ហូប​ជនជាតិដើម និង​ម្ហូប​ខ្មែរ នៅ​ទីនោះ​ក៏មាន​លក់​ទឹកឃ្មុំ​សុទ្ធ ១០០ ភាគរយ​មកពី​រតនគិរី ស្រា​ពាង ផ្លែ​ប៊័រ និង​ផ្លែក្រូច​វល្លិ។
ផ្ទះបាយ​ជនជាតិដើម ស្ថិតនៅ​ផ្ទះលេខ ៦៨A ផ្លូវ ៤៥៦ សង្កាត់​ទួលទំពូង ១ ទាក់ទង​តាម​ទូរស័ព្ទ​លេខ ០៧៧ ៩៩ ៤២ ៥៤៕
