
មី​ផា​ក់ឡូវ​ទា ១២០០០ រៀល ពេញនិយម​ជាងគេ​នៅ King Pot 

ភ្នំពេញ: នៅ​ម្តុំ​សាលា​សន្ធរម៉ុក អ្នកណាៗ​ក៏​ស្គាល់​ស៊ុប King Pot ដែល​មានឈ្មោះ​ល្បី​ខ្លាំង​ត្រង់​មី​ស៊ុប​តុ​មយ៉ាំ​គ្រឿង​សមុទ្រ​ដែរ។
ទាំង​រសជាតិ​ទឹកស៊ុប​ឆ្ងាញ់​ប្លែក​មាត់ និង​គ្រឿង​សមុទ្រ​ស្រស់ៗ​ជាពិសេស​សរសៃ​មី បានធ្វើ​ឲ្យ​ភ្ញៀវ​នាំគ្នា​មក​ញ៉ាំ​កកកុញ។
ហាង​ស៊ុប King Pot គឺជា​ហាង​ដែល​បង្កើត​ដោយ​យុវជន​ម្នាក់​ដែល​ចូលចិត្ត​ដើរ​ភ្លក្ស​ម្ហូប​ឆ្ងាញ់ៗតាម​បណ្តា​ប្រទេស​នានា រួច​ក៏​បែកគំនិត​បើកហាង​ខ្លួនឯង ជាមួយ​ចំណេះវិជ្ជា​ខាង​ចម្អិនម្ហូប​ដែល​ខ្លួន​រៀន​ពី​ចុងភៅ​កូរ៉េ​ផ្ទាល់​តែម្តង។
លោក ម៊ឹ​ង ធារ៉ា ម្ចាស់ហាង King Pot និង​ជា​ចុងភៅ​បាន​និយាយថា៖ «ខ្ញុំ​សម្រេច​បើកហាង​នេះ​ឡើង​និយាយ​រួម​ទៅ​គឺ​ស្រឡាញ់​ក្នុង​ការបង្កើត​របរ​ថ្មី ជាពិសេស​គឺ​ចង់បង្ហាញ​នូវ​រសជាតិ​ម្ហូប​ពិសេសៗ ដែល​មិនទាន់​មាននៅ​ស្រុក​យើង ណាមួយ​ចង់​ឲ្យ​ពួកគាត់​បាន​ស្គាល់​នូវ​រសជាតិ​ស៊ុប​ពិសេស និង​សាច់​មី​ដែល​ខ្ញុំ​ធ្វើ​ដោយខ្លួនឯង​ផ្ទាល់​តែម្តង។ សំខាន់​មួយទៀត​គឺ​ចង់​ឲ្យ​ភ្ញៀវ​គាត់​បាន​ញ៉ាំ​ឆ្ងាញ់​ជាមួយ​នឹងកន្លែង​មាន​ផាសុកភាព និង​តម្លៃ​សមរម្យ»។
លោក​បន្តថា៖ «ថ្មីៗនេះ​ខ្ញុំ​បានបង្ហាញ​ម្ហូប​ថ្មី​មួយទៀត​គឺ​មី​ផា​ក់ឡូវ​ទា​ដែលជា​ម្ហូប​ពិសេស និង​កំពុង​ពេញនិយម​កុម៉្មង់​ពី​ភ្ញៀវ ដោយសារតែ​រសជាតិ​ផា​ក់ឡូវ​ទា​ឆ្ងាញ់​ប្លែក​មាត់​មិន​រងា​ន់់​ស៊ីគ្នា​ជាមួយនឹង​សាច់​មី​ដែល​ធ្វើថ្មី។ សម្រាប់​មី​ផា​ក់ឡូវ​ទា​នេះ​មួយ​ចាន​មានតម្លៃ ១២០០០ រៀល»។
ភោជនីយដ្ឋាន King Pot មាន​អាសយដ្ឋាន​ស្ថិតនៅ​ផ្លូវ ២៥៧ ជិត​សាលា​សន្ធរម៉ុក ទំនាក់ទំនង​ទូរស័ព្ទ​លេខ ០១១ ៦២ ៤៩ ៥៥៕
