
 បាយ​ផា​ក់ឡូវ ខ្ចប់​ស្លឹក​ឈូក តែ ១២០០០ រៀល ឆ្ងាញ់​មួយ​ចម្អែត! 

ភ្នំពេញ: បន្ទាប់ពី​ល្បី បាយ​មាន់​ស្រែ ខ្ចប់​ស្លឹក​ឈូក តាម​អនឡាញ និង​មាន​ការពេញនិយម​កុម៉្មង់​ច្រើន ម្ចាស់​បាយ​មាន់​ស្រែ បាន​សម្រេចចិត្ត​បើក​ជា​ហាង និង​បាន​បន្ថែម​អាហារ​មួយ​មុខ​ទៀត​គឺ​បាយ​ផា​ក់ឡូវ។
ដោយ​ដាក់លក់​មិនទាន់បាន​ប៉ុន្មាន​ផង បាយ​ផា​ក់ឡូវ ក៏មាន​ការពេញនិយម​មិនចាញ់ បាយ​មាន់​ស្រែ​ប៉ុន្មាន​ទេ។ កា​រវេច​ខ្ចប់​បាយ​ផា​ក់ឡូវ ក៏​មិន​ខុសពី​កា​រវេច​ខ្ចប់​របស់​បាយ​មាន់​ស្រែ​ដែរ ដោយសារតែ​ម្ចាស់ហាង​នៅតែ​ប្រកាន់ខ្ជាប់​នូវ​គំនិត​របស់ខ្លួន​គឺ​ប្រើប្រាស់​កញ្ច្រែង​ធ្វើ​ដោយ​ខ្មែរយើង​មក​ដាក់ជំនួស​ចាន​វិញ។
ភាព​ច្នៃប្រឌិត​ខុសប្លែក​ពី​គេ​នេះ បាន​រួមចំណែក​ក្នុង​ការទាក់ទាញ​ភ្ញៀវ​ចូល​ញ៉ាំ​ច្រើន ហើយ​ណាមួយ​ជួយ​លើកតម្កើង​ប្រជាជន​ខ្មែរ​គាត់​នៅ​បន្តធ្វើ​កញ្ច្រែង​នេះ​លក់​ទៅមុខទៀត។
បាយ​ផា​ក់ឡូវ​ដាក់ពីលើ​ស្លឹក​ឈូក​ទ្រាប់​កញ្ច្រែង​នេះ មានតម្លៃ​ត្រឹមតែ ១២០០០ រៀល​ប៉ុណ្ណោះ​គឺ​បរិមាណ​បាយ​ច្រើន​ល្មម​ឆ្អែត​តែម្តង។
អតិថិជន​ចង​ញ៉ាំបាយ​ក្តៅៗ និង​មាន​ជម្រើស​ច្រើន គួរ​តែទៅ​ម៉ោង ៧ ព្រឹក ទើប​ងាយស្រួល​មិនបាច់​រង់ចាំ​យូរ។
បើ​អតិថិជន​ដែល​ធ្លាប់​កុម៉្មង់ បាយ​មាន់​ស្រែ ខ្ចប់​ស្លឹក​ឈូក តាម​អនឡាញ ហើយ​ចង់​ប្តូរ​បរិយាកាស​មក​ញ៉ាំ​នៅ​ហាង​ផ្ទាល់ គឺអាច​អញ្ជើញ​ទៅ​ហាង​ដែល​ស្ថិតនៅ​លើផ្លូវ ២៥៣ សង្កាត់​ទឹកល្អក់ ៣ ចូល​តាម​កា​រ៉ា​ស់​សាំង​កាល់​តិច ម៉ុង​ឌី​យ៉ាល់ ប្រហែល ១៥០ ម៉ែត្រ ហើយ​បន្ត​បត់ស្ដាំ​ប្រហែល ៣០ ម៉ែត្រ នៅ​ខាង​ស្ដាំដៃ។ ទាក់ទង​តាម​ទូរស័ព្ទ​លេខ ០៦៩ ២៥៧៥៥៤៕
