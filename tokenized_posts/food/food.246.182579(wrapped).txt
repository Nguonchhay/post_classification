
ស្តេក​ឆ្ងាញ់​ធូរ​ថ្លៃ​នៅ Pisey Steak House 

ភ្នំពេញ: ស្ដេ​ក ត្រូវបាន​មនុស្ស​ជាច្រើន​ចាត់ទុកថា​ជា​អាហារ​មាន​រសជាតិ​ឆ្ងាញ់។ តែ​សម្រាប់​អ្នក​ដែលមាន​កញ្ចប់​ថវិកា​ស្ដួចស្ដើង កា​រញ៉ាំ​ស្ដេក​ភាគច្រើន​មានតែ​សម្រាប់​ថ្ងៃ​ឱកាស​ពិសេស​តែប៉ុណ្ណោះ ដោយសារតែ​តម្លៃ​របស់​វា។
យ៉ាងណាមិញ ប្រសិនបើ​អ្នកចូលចិត្ត​ញ៉ាំ​ស្ដេក តែ​មិន​ចង់​ស៉្បត​ហោប៉ៅ​នោះ អ៊ី​ចឹង ភោជនីយដ្ឋាន Pisey Steak House អាចជា​ជម្រើស​ដ៏​ល្អ​បំផុត។
ល្បី​ជា​ហាង​លក់​ស្តេក​មានតម្លៃ​ធូរ​ជាង​ហាង​ដទៃ​ច្រើន ជាពិសេស​នោះ​គឺ​រសជាតិ​តែម្តង ភោជនីយដ្ឋាន​នេះ​ក៏​ទទួលបាន​ការសរសើរ​តៗគ្នា​ពី​ការប្រើ​បន្លែ​គ្មាន​ជាតិគីមី និង​មាន​អនាម័យ។
អ្នកស្រី តាន់ ពិសី ម្ចាស់ហាង Pisey Steak House បាន​និយាយថា៖ «កាលពីមុន ខ្ញុំ​បាន​បើកហាង​លក់​ម្ហូប​កុម៉្មង់​បែប​ទូទៅ​គឺ​បាន​មួយឆ្នាំ​ជាង​មកហើយ តែដោយសារ​មាន​ភាព​រញ៉េរញ៉ៃ​ពេក ទើប​ខ្ញុំ​សម្រេចចិត្ត​លក់​តែ​ស្តេក​សុទ្ធ​តែម្តង លក់បាន​ជាង ១ អាទិត្យ នូវ​ស្តេក ដែលមាន​រសជាតិ​ឆ្ងាញ់​ពី​ចុងភៅ​ចំណាន​ប្រចាំ​ហាង​របស់ខ្ញុំ»។
លក្ខណ​ពិសេស​នៃ​ស្តេក​នេះ​គឺ ស្តេ​ក ជា​ស្នាដៃ​ចុងភៅ​មាន​ជំនាញ​ខាង​ម្ហូប​បែប​អឺរ៉ុប ស្រប​នឹង​ការ​រើសយក​សាច់​គុណភាព​ខ្ពស់​មក​ចម្អិន។
នៅក្នុង​ហាង Pisey Steak House មាន​លក់​ជា​ប្រភេទ​ស្តេក​បែប​ខ្មែរ និង​អូស្ត្រាលី និង​តម្លៃ​សមរម្យ​លើសពី​ការគិត ដូចជា ស្តេក​សាច់គោ​ពិសេស​មានតម្លៃ​ត្រឹមតែ ៦ ដុល្លារ សាច់គោ​ចង្កាក់​ធើ​រីយ៉ា​គី ៤,៥ ដុល្លារ ឡុកឡាក់​សាច់គោ ៣,៥ ដុល្លារ និង​សាលាដ​ត្រី​ធូ​ណា ២,៩ ដុល្លារ បន្លែ​គ្មាន​ជាតិគីមី​ស្រស់ៗ ល្អ​បំផុត​សម្រាប់​អ្នក​ចង់​ថែ​រាង។
ហាង Pisey Steak House ស្ថិតនៅ​ភ្នំពេញថ្មី​មុខ​មន្ទីរពេទ្យ​សែនសុខ ទូរស័ព្ទ ០១៦៩៤៤៤២៤៕
សាច់គោ​ចង្កាក់​ធើ​រីយ៉ា​គី តម្លៃ ៤,៥ ដុល្លារ។ ប៉ាន់ រចនា
