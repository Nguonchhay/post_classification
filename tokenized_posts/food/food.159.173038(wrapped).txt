
គួង​បង្គា​សាច់ជ្រូក អាហារសម្រន់​ដ៏​ឆ្ងាញ់​ពី ស្វាង​តារា​ជ្រោយចង្វារ 

ភ្នំពេញ: ភោជនីយដ្ឋាន​ស្វាង​តារា​បាន​បើក​សាខា​ខ្លួន​បន្ថែម​នៅ​ជិត​រង្វង់​មូល​ជ្រោយចង្វា ជាមួយ​ទី​តាំងហាង​ស្អាត​រចនា​ម៉ូដ​បែប​ទាន់​សម័យថ្មី មាន​ផាសុក​ភាពល្អ​ងាយស្រួល​អង្គុយ​ជួបជុំ​មិត្តភក្ដិ ឬក៏​ប្រជុំ​ការងារ។
សម្រាប់​អ្នកដំណើរ ឬក៏​អ្នករស់នៅ​ម្តុំ​ជ្រោយចង្វា ហាង​ស្វាង​តារា​មាន​ការពេញនិយម​ជាងគេ​គឺ​មី​កូឡា​ដែរ​ជា​ម្ហូប​ពិសេស​ប្រចាំ​ហាង​តែម្តង។
ម៉្យាងទៀត​សម្រាប់​អ្នក​បាត់ដំបង​គឺ​ច្បាស់ជា​ស្គាល់​ពី​មី​កូឡា​នេះ។ ដោយ​មិនចាំបាច់​ទៅដល់​បាត់ដំបង​ដើម្បី​ញ៉ាំ​មី​កូឡា ហាង​ស្វាង​តារា​ម្តុំ​ជ្រោយចង្វារ​ក៏មាន​បម្រើ​មី​កូឡា​នេះ​ជាមួយ​រសជាតិ​ឆ្ងាញ់ និង​ល្បី​តៗ​មាត់​គ្នា​ពីសំណាក់​ភ្ញៀវ​តែម្ដង។
យ៉ាងណា​ក្រៅពី​មី​កូឡា​រសជាតិ​ពិសេស​ប្រចាំ​ហាង​ហើយ​នោះ ស្វាង តារា ក៏មាន​បម្រើ ហ្វឺ គុយទាវ​កាត់ មីកា​ហាយ នំបុ័ង​ខ​គោ បាយ​គ្រឿង​សមុទ្រ បបរសាមចូក បបរមាន់ បបរ​ឈាមជ្រូក និង​គុយទាវ​ជាដើម។
ចំពោះ​អាហារសម្រន់​ពិ​សេ​ស់​ពេលថ្ងៃត្រង់ ភោជនីយដ្ឋាន ស្វាង​តារា ល្បី​ជាងគេ​គឺ គួង​បង្គា​សាច់ជ្រូក។ វា​មាន​រសជាតិ​ឆ្ងាញ់ជាប់មាត់​ជាមួយនឹង​ទឹកត្រី​ម្ទេស​ហឹរ​ឆ្ងាញ់។ មួយ​ចាន​ញ៉ាំ​ឆ្អែត​តែម្តង​សម្រាប់​ភ្ញៀវ​ម្នាក់​មានតម្លៃ ១២០០០ រៀល។ ចំពោះ​ភេសជ្ជៈ ស្វាង​តារា ក៏​ល្បី​មាន​កាហ្វេ​ឆ្ងាញ់​នាំចូល​ពី​ប្រទេស​ឡាវ​ផងដែរ។
ភោជនីយដ្ឋាន​ស្វាង​តារា​បើក​លក់​ពី​ម៉ោង ៦ ព្រឹក​ដល់ ៨ យប់ ស្ថិតនៅ​ផ្ទះលេខ ០៣ HB ផ្លូវជាតិ​លេខ ៦A ជិត​រង្វង់​មូល​ជ្រោយចង្វារ ទូរស័ព្ទ​លេខ ០១២ ៤៨០ ១៦៨៕
