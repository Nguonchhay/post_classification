
បាយ​ឆ្នាំងដី ១៦០០០៛ ពី​ភោជនីយដ្ឋាន​ប្រជុំ​អាហារ​អាស៊ី​តាម​ដងផ្លូវ 

ភ្នំពេញ: នៅ​បណ្តា​ប្រទេស​ក្នុង​តំបន់​អាស៊ីអាគ្នេយ៍ អាហារ​បែប​តាម​ចិញ្ចើមផ្លូវ គឺជា​រសជាតិ ដែល​ភ្ញៀវទេសចរ​កម្រ​រំលង​ណាស់។
ហេតុនេះហើយ​ទើប​ភោជនីយដ្ឋាន Street Kitchen មានបំណង​ក្នុង​ការប្រមូល​អាហារ​បែប​តាម​ចិញ្ចើមផ្លូវ​ទាំងនោះ​យកមក​លក់​នៅក្នុង​ហាង​តែមួយ​នៅ​រាជធានី​ភ្នំពេញ​តែម្តង។
នៅ​ភោជនីយដ្ឋាន Street Kitchen មាន​លក់​អាហារសម្រន់​ជាច្រើន​ដូចជា ស៊ុប សាច់​អាំង នំបញ្ចុក និង​អាហារ​ផ្សេងៗ​ទៀត ដែលមាន​រសជាតិ​ឈ្ងុយឆ្ងាញ់​ស្រដៀង​ទៅនឹង​រសជាតិ​ដើម​តាម​បណ្តា​ប្រទេស​នីមួយ។
អ្នកនាង រស់ និរន្តរ៍ ម្ចាស់ហាង Street Kitchen បាន​និយាយថា៖ «ដោយសារ​សព្វថ្ងៃនេះ​មិន​ថា​គេ ឬ​ខ្ញុំ​តែងតែ​ចូលចិត្ត​អាហារ​ដែល​លក់​នៅតាម​ចិញ្ចើមថ្នល់ ដោយ​នៅ​ពី​ក្មេងៗ​យើង​តែងតែ​ញុំា​អាហារ​ទាំងនោះ អ៊ី​ចឹង​ហើយ​បានជា​ខ្ញុំ​សម្រេច​បើកហាង​នេះ​ឡើង​ដើម្បី​ឲ្យ​ភ្ញៀវ​ភាគច្រើន​គាត់​អាចមក​ញ៉ាំ​នៅទីនេះ ជា​មួយកន្លែង​អង្គុយ​មាន​ផាសុកភាព ត្រជាក់ស្រួល អនាម័យ​ខ្ពស់ និង​តម្លៃ​សមរម្យ»។
ថ្ងៃនេះ Street Kitchen បានបង្ហាញ​អាហារ​ប្រចាំ​ហាង​គឺ «បាយ​ឆ្នាំងដី» ដែលគេ​យក​បា​យមក​ចំហុយ​យ៉ាង​ពិសេស ក្នុង​ឆ្នាំង​ជាមួយ​សាច់មាន់​គ្រឿង​ត្រូវនឹង​រសជាតិ​បាយ ក្នុង​មួយ​ឆ្នាំង​មានតម្លៃ ១៦០០០ រៀល។
ភោជនីយដ្ឋាន Street Kitchen មាន​អាសយដ្ឋាន ស្ថិតនៅ​ផ្ទះលេខ ១៩ ផ្លូវ​លេខ ៥៧ សង្កាត់​បឹង​កេងកង ១ ទាក់ទង​ទូរស័ព្ទ​លេខ ០២៣ ៩៦៦ ៩៦៩៕
