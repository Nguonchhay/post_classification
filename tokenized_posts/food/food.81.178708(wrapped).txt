
សរសៃ​កែង​គោ​ចំហុយ​ស្លឹកគ្រៃ ពី Huat Huat Restaurant Cafe & Dessert 

ភ្នំពេញ: ក្រៅពី​ល្បី​ទឹកកក​ឈូស ស្រូបទឹក​ស្ករត្នោត​ខ្មែរ​ផ្អែម​ត្រជាក់​ដល់​បេះដូង និង​តៅហ៊ូ​ស្រូបទឹក​ស្ករត្នោត​ខ្ញី​ហឹរ​តិចៗ​ជាប់មាត់ ភោជនីយដ្ឋាន Huat Huat Restaurant Cafe & Dessert ស្ថិតនៅ​ផ្លូវ ៣១០ សង្កាត់​បឹង​កេងកង ១ នៅមាន​លក់​ម្ហូប​បែប​ខ្មែរ​សម័យថ្មី ខ្មែរ​បែប​ស្រុក​ស្រែជា​ច្រើនមុខ ជាមួយនឹង​រសជាតិ​តម្រូវ​គ្រប់មាត់។
បើ​ក្រឡេកមើល​ពី​ខាងក្រៅ អ្នកដំណើរ​គ្រប់រូប​ប្រាកដជា​គិតថា វា​គ្រាន់តែ​ជា​ហាង​លក់​បង្អែម ឬ​ម្ហូប​អឺរ៉ុប​ប៉ុណ្ណោះ។ ប៉ុន្ដែ Huat Huat Restaurant Cafe & Dessert មាន​ទាំង​ម្ហូប​ខ្មែរ​គ្រប់​ប្រភេទ​ជាមួយនឹង​បរិយាកាស​ហាង​បែប​ប្រណីត ប្រកបដោយ​ផាសុកភាព មិន​ខុស​អី​ពី​ភោជនីយដ្ឋាន​ទំនើបៗ​នោះទេ។
សម្រាប់​អតិថិជន ជាពិសេស យុវវ័យ​ដែល​ប្រាថ្នា​បរិស្ថាន​ស្អាត​អំណោយផល​ដល់​ការ​ជជែកគ្នា​លេង​ដោយ​មិនមាន​សំឡេង​រំខាន ម្ហូបអាហារ​ខ្មែរ​ពិតៗ​ដ៏​ឆ្ងាញ់​ត្រូវមាត់​ត្រូវចិត្ដ ពួកគេ​អាច​សាកល្បង​មកកាន់​ហាង Huat Huat Restaurant Cafe & Dessert។
សប្តាហ៍​នេះ ហាង Huat Huat Restaurant Cafe & Dessert បានបង្ហាញ​ម្ហូប​ពិសេស​ប្រចាំ​ហាង​របស់ខ្លួន​គឺ​សរសៃ​កែង​គោ​ចំហុយ​ស្លឹកគ្រៃ ក្លិន​ឈ្ងុយ​ខ្ទិះដូង មាន​រសជាតិ​ឆ្ងាញ់​ប្លែក​មាត់​ម៉្យាង។
ចង់​សាក​សរសៃ​កែង​គោ​ចំហុយ​ស្លឹកគ្រៃ​ទេ? ទៅ​ហាង Huat Huat Restaurant Cafe & Dessert ទំនាក់ទំនង​ទូរស័ព្ទ​លេខ ០២៣ ២១៩ ៤៣៦៕
