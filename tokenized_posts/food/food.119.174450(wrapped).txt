
ស៊ីវ​ម៉ៃ​ចាន​ធំ​រសជាតិ​ឆ្ងាញ់​កប់​តែ ៣០០០ ៛ ពី​ហាង​ប្រហិត​ផា​ឡែន 

ភ្នំពេញ: ស្ថិត​លើផ្លូវ​លេខ ២៣០ ផ្លូវ​កោសដូង ផ្ទះលេខ ២៣០ ជា​ហាង​លក់​ប្រហិត​ផា​ឡែន​ដែលមាន​ម៉ូតូ​ចត​ត្រៀបត្រា។ អ្នក​ខ្លះទៅ​ឈរ​រើស​ប្រហិត​ក្នុង​ទូ។ អ្នកខ្លះ​ទៀត​ឈរ​ចៀន​ប្រហិត​ធ្វើ​ឲ្យ​មាន​ក្លិន​ឈ្ងុយ​ប្រហើរ​ហាម​ចិត្ត​មិន​ញ៉ាំ​មិនបាន។
នៅក្នុង​ហាង​ផា​ឡែន​នេះ​មាន​ប្រហិត​ជាច្រើន​ប្រភេទ​ឲ្យ​ភ្ញៀវ​ឈរ​រើស​ខ្លួនឯង​តាមចំណូលចិត្ត​ហើយ​លក្ខណ​ពិសេស​របស់​ប្រហិត​នេះ​ត្រង់ថា​ម្ចាស់ហាង​ចំណាយ​ថវិកា​ច្រើន​ទៅលើ​ម៉ាស៊ីន​សម្រាប់​ក្លាស្សេ​ប្រហិត​ឲ្យ​នៅ​ស្រស់​ល្អ។
ម៉្យាងទៀត​សម្រាប់​ប្រហិត​វិញ​គឺ​ម្ចាស់ហាង​ទៅ​ទិញ​ដល់​រោងចក្រ​យកមក​ភ្លាមៗ​តែម្តង។ ការលក់​ប្រហិត​គឺ​លក់​តែ​មួយថ្ងៃៗ​មិន​ទុក​ដល់​ថ្ងៃស្អែក​នោះទេ។ ចំពោះ​ទឹកជ្រលក់​វិញ​គឺមាន​បី​ប្រភេទ​តម្រូវ​បាន​ចំណូលចិត្ត​ភ្ញៀវ។
ពិសេស​ជាង​ហាង​នានា​ក្រៅពីនេះ​ក៏មាន​លក់​នៅ​ស៊ីវ​ម៉ៃ​រសជាតិ​មិនចាញ់​ហាង​ធំ​ល្បីៗ​ប៉ុន្មាន​ទេ​ហើយ​មាន​តម្លៃថោក​សមរម្យ​ទៀត​មួយ​ចាន​ត្រឹមតែ ៣០០០ រៀល​ឆ្អែត​ល្មម។ តែបើ​ញ៉ាំ​ច្រើន​គឺអាច​កុម៉្មង់​ពីរ​ចាន។
សម្រាប់​ស៊ីវ​ម៉ៃ​នេះ​ម្ចាស់ហាង​បាន​រៀន​ធ្វើ​យ៉ាង​ពិសេស​តែម្តង។ វា​មាន​រសជាតិ​គឺ​ឆ្ងាញ់ជាប់មាត់។
បន្ទាប់ពី​ញ៉ាំ​ស៊ីវ​ម៉ៃ​ហើយ​អាច​ភ្លក្ស​ស៊ុប​ខួរ​ជ្រូក​ផ្សិត​ម្ជុល​ពង​ទា​ខ្មៅ​ក្តៅៗ​ស័ក្ដិ​សមនឹង​រដូវ​ភ្ញៀវ​តែម្ដង​ធ្វើ​ឲ្យ​យើង​ញ៉ាំ​មួយ​ចាន​ហើយ​ចង់​ញ៉ាំ​មួយ​ចាន​ទៀត។
ចង់​ញ៉ាំ​ប្រហិត​ឆ្ងាញ់ ស៊ីម៉ៃ ចាន​ធំ​ស៊ុប​ខួរ​ជ្រូក​ផ្សិត​ម្ជុល​ពង​ទា​ខ្មៅ​អាចទាក់ទង​តាម​ទូរស័ព្ទ​លេខ ០៨៦ ២០០ ០២៦ ដោយមាន​សេវាកម្ម​ទទួល​ដឹកជញ្ជូន​ដល់ផ្ទះ៕
