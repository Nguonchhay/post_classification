
ម្ជូរ​ត្រកួន​ពងត្រី ល្បី​នៅ​បាយ័ន​បឹងស្នោ 

ភ្នំពេញ: ភោជនីយដ្ឋាន​បាយ័ន​បឹងស្នោ ដែល​ស្ថិតនៅ​បណ្ដោយ​ផ្លូវជាតិ​លេខ ១ ល្បី​ម្ហូប​ខ្មែរ​ឆ្ងាញ់​ជាមួយនឹង​ស្នាដៃ​ធ្វើម្ហូប​បែប​ខ្មែរ​ត​ពី​ម្តាយ។
សប្តាហ៍​នេះ​បាយ័ន​បឹងស្នោ បានបង្ហាញ​ម្ហូប​មួយ​មុខ​ទៀត​គឺ​សម្លម្ជូរ​ត្រកួន​ពងត្រី​រសជាតិ​ឆ្ងាញ់​ពិសេស​ជាប់មាត់​សម្រាប់​អ្នកទីក្រុង​មមាញឹក​នឹង​ការងារ​មិនមាន​ពេល​ចម្អិនម្ហូប។ សម្លម្ជូរ​ត្រកួន​ពងត្រី​មួយ​ឆ្នាំង​នេះ​អាច​ញ៉ាំ​បាន​គ្នា ៣ នាក់​ឆ្អែត​ល្មម។
ក្រៅពីនេះ ហាង​ក៏​ល្បី​ម្ហូប មាន់​ដុត​សៀង ជា​ម្ហូប​ពិសេស​សម្រាប់​ញ៉ាំបាយ​ថ្ងៃត្រង់​តែម្តង និង​មាន​ម្ហូប​ជាច្រើន​ទៀត​ដូចជា ផ្អក​ចៀន ត្រី​កែ​ប្រឡាក់​គ្រឿង បុក​កាពិ អា​ម៉ុក​ត្រី សម្លម្ជូរ​ពងត្រី និង​ភេសជ្ជៈ ដែល​ធ្វើ​ដោយខ្លួនឯង​គឺ​ទឹក​សំរង​ធម្មជាតិ។
ហាង​បឹងស្នោ​គឺ​ធ្វើម្ហូប​គិត​ទៅដល់​សុខភាព​ភ្ញៀវ​ជាចម្បង អ៊ី​ចឹង​ហើយ​ទើប​ម្ចាស់ហាង​ឆ្លៀត​ដាំ​បន្លែ​ដោយខ្លួនឯង​ខ្លះៗ​ដូចជា​ស្លឹកខ្ទឹម ជីរ ល្ហុង គល់​ស្លឹកគ្រៃ ស្ពៃ ខាត់ណា ជាដើម ដើម្បី​ផ្គត់ផ្គង់​បន្ថែម​ក្នុង​ផ្ទះបាយ។
ហាង​បាយ័ន​បឹងស្នោ ស្ថិតនៅ​ផ្លូវជាតិ​លេខ ១ ចម្ងាយ ៥០ ម៉ែត្រ​ពី​បុរី​ប៉េង​ហួត។ ទូរស័ព្ទ ០១៧ ៩៧៩៧៦៧ និង ០៩៦ ៩៩ ៧៩ ៧៦៧៕
