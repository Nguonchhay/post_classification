
អំពិលអំពែក សាច់​អាំង​បែប​កូរ៉េ មួយឈុត​តែ ២៤០០០ រៀល 

ភ្នំពេញ: សប្តាហ៍​មុន​ហាង​អំពិលអំពែក​បានបង្ហាញ​នូវ​មុខម្ហូប​ពិសេស​ប្រចាំ​ហាង​ជា​ច្រើនមុខ​សម្រាប់​អ្នក​ដែល​ចូលចិត្ត​ជួបជុំគ្នា​ញ៉ាំ​អី​នៅ​ពេលល្ងាច ក៏ដូចជា​សម្រាប់​អ្នក​ដែល​ចង់​ធ្វើ​ខួបកំណើត​ជាដើម ដោយ​នៅទីនេះ​មាន​ទីតាំង​ស្អាត​ប្លែក​អារម្មណ៍​ជាមួយនឹង​ការរចនា​ម៉ូដ​ហាង ដោយ​ប្រើប្រាស់​ឫស្សី​មក​ធ្វើជា​តុ កៅអី និង​ច្នៃ​វត្ថុធាតុ​ដើមមាន​ស្រាប់​ក្នុង​ស្រុកខ្មែរ ដើម្បី​ទាក់ទាញ​អាម្មណ៍​ភ្ញៀវ។
នៅក្នុង​ហាង​នេះ​មាន​លក់​មុខម្ហូប​ច្រើន​ប្រភេទ សម្រាប់​ឲ្យ​ភ្ញៀវ​កុម៉្មង់ មាន​ទាំង​ម្ហូប​បែប​ខ្មែរ ថៃ និង​អឺរ៉ុប​ផងដែរ ដោយ​ម្ហូប​ទាំងអស់នោះ​មាន​រសជាតិ​និង​ការរចនា​តុបតែង​ប្លែក​ពី​ហាង​ដទៃ ដូចជា​ការយក​ឆ្នាំងដី ចាន​ដី បំពង់​ឫស្សី កញ្ច្រែង​របស់​ខ្មែរ​មកប្រើប្រាស់​ទៅតាម​ប្រភេទ​ម្ហូប​នីមួយ។
សប្តាហ៍​នេះ ហាង​អំពិល-អំពែ​ក​បានបង្ហាញ​ម្ហូប​ពិសេស​ប្រចាំ​ហាង​ដែល​ភ្ញៀវ​គ្រប់គ្នា​មិនដែល​រំលង​គឺ​ឈុត​សាច់​អាំង​បែប​កូរ៉េ មាន​រសជាតិ​ឈ្ងុយឆ្ងាញ់ ត្រូវនឹង​ទឹកជ្រលក់​ប្រចាំ​ហាង ធ្វើ​ឲ្យ​ភ្ញៀវ​ញ៉ាំ​ហើយ​ចង់​ញ៉ាំ​ម្ដងទៀត។ ណាមួយ​វា​មានតម្លៃ​សមរម្យ ដោយ​មួយឈុត​តែ ២៤០០០ រៀល​ប៉ុណ្ណោះ ហើយ​អាច​ទទួលទាន​បាន​គ្នា ២ នាក់។
ក្រៅពីនេះ​អាហារ​ដែល​ល្បី​ឆ្ងាញ់​នៅ​ហាង​រួម​មានដូចជា បុក​ងាវ បង្គា​លីង​អំពិលអំពែក សាច់គោ​បំពង​ល្ង បាយ​ឆា​កាពិ ជង្គង់​មាន់​ឆា​ក្តៅ​ជាដើម និង​ម្ហូប​ច្រើនមុខ​ទៀត។
ហាង អំពិលអំពែក សាច់​អាំង​ស្ថិតនៅ​មហាវិថី​សហព័ន្ធរុស៊្សី ទល់មុខ​ផ្សារ​ទំនើប​ផាក​សុន ម្ដុំ​សួន​ក្តាន់។
ទាក់ទង​តាម​ទូរស័ព្ទ​លេខ ០៩៣ ៩៩ ០០ ៨៩៕
