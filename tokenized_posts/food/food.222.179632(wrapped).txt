
ឆា​ទា​ព្រួស​ភ្លើង ពី​ហាង ៣ ជំនាញ ដឹង​តែ​ត្រូវចិត្ត​អ្នក​និយម​ក្លែម 

ភ្នំពេញ: ក្រៅពី​ល្បី​ខ្យង​អាំង​ខ្ទិះដូង​ខ្ទឹម​បំពង អាហារ​ដ្ឋ​ន ៣ ជំនាញ ក៏ បាន​បញ្ចេញ​នូវ​មុខម្ហូប​ពិសេស​របស់ ខ្លួន​បន្ថែមទៀត​គឺ «ឆា​ទា​ព្រួស​ភ្លើង» ដែលជា​ម្ហូប​ត្រូវមាត់​អ្នក​ក្លែម​តែម្តង។
គ្រាន់តែ​ឮឈ្មោះ​គឺ ស្រក់ទឹកមាត់​បាត់ទៅហើយ! ឆា​ទា​ព្រួស​ភ្លើង គឺជា​ម្ហូប​ដែល​ពេញនិយម​សម្រាប់​អ្នក​ក្លែម ដោយសារតែ​រសជាតិ​របស់​វា​ហឹរ​ឆ្ងាញ់ ញ៉ាំ​ហើយ​ចង់​ញ៉ាំ​ទៀត។
លោក សយ វិ​រៈ ម្ចាស់​អាហារដ្ឋាន ៣ ជំនាញ និយាយថា៖ «ទា​ដែល​យើង​យកមក​ឆា​នេះ​គឺ​ខ្ញុំ​ទៅ​ទិញ​ផ្ទាល់​ពី​កន្លែង​ចិញ្ចឹម​តែម្តង រើស​យកតែ​សាច់​ទា​ល្អៗ ដើម្បី​ពេលដែល​យើង​យក​វា​មក​ធ្វើម្ហូប​គឺ​វា​មាន​រសជាតិ​ឆ្ងាញ់»។
ក្រៅពី​បញ្ជាក់​នូវ​ប្រភព​សាច់​ទា ដ៏​សម្រិតសម្រាំង លោក​បាន​ឲ្យ​ដឹង​ទៀតថា៖ «ជាពិសេស​ទា​នេះ​គឺ​ត្រូវ​បំផុត​សម្រាប់់​ឆា​គ្រឿង​តែម្តង​ជាមួយនឹង​គ្រឿងផ្សំ​ដែល​ខ្ញុំ​ធ្វើ​ដោយខ្លួនឯង រសជាតិ​របស់​វា​ប្លែក​ជាង​ហាង​ដទៃ»។
មិន​ត្រឹមតែ​ជា​ហាង​បម្រើ​អាហារ​នោះទេ លោក វិ​រៈ បាន​បន្តថា៖ «នៅក្នុង​ហាង​របស់ខ្ញុំ​ក៏​ទទួល​ធ្វើ​ម្ហូបអាហារ​សម្រាប់​ជប់លៀង​ខ្នាត​តូចធំ​ផងដែរ មិនថាឡើយ​ភ្ញៀវ​កុម៉្មង់​ឲ្យ​ប្រឡាក់សាច់ ១០ គីឡូក្រាម​ក៏​យើង​អាចធ្វើ​ឲ្យ​បាន ឲ្យ​តែ​កុម៉្មង់​គឺ​យើង​អាចធ្វើ​ឲ្យ​បាន​ទាំងអស់ ជាមួយ​មុខម្ហូប​ជា​ច្រើនមុខ​រសជាតិ​ឆ្ងាញ់ និង​អនាម័យ»។
អាហារដ្ឋាន ៣ ជំនាញ​ក៏​ល្បី​ខ្យង​អាំង​ខ្ទិះដូង​ខ្ទឹម​បំពង​មួយ​ចាន​ត្រឹមតែ ៥ ០០០ រៀល កង្កែប​អាំង ១២ ០០០ រៀល និង​ឆ្អឹងជំនីរ​ជ្រូក ១ ចាន​តម្លៃ ៨ ០០០ រៀល។ ទំនាក់ទំនង​ទូរស័ព្ទ​លេខ ០៨៩ ៧៧៨ ៨៧៧៕
