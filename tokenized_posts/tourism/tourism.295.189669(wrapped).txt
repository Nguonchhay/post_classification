
ប្រពៃណី​សេវាកម្ម ដឹកជញ្ជូន​សេះ​អូសទូក ប្រែជា​គោលដៅ​ទេសចរណ៍ 

ក្រុង​ឡុង​ដ៍: នៅមុន​សម័យ​ផលិត​ម៉ាស៊ីន​ម៉ាស៊ូត និង​អគ្គិសនី ទូក នាវា និង​កប៉ាល់​ដឹកទំនិញ នៅក្នុង​បណ្ដា​ប្រទេស​ជាច្រើន​ក្នុង​តំបន់​អឺរ៉ុប ដូចជា ហូឡង់ ចក្រភពអង់គ្លេស ព្រមទាំង ធ្លាយ​ដល់​បារាំង អាល្លឺម៉ង់ បែលហ៊្សិក សេះ​អូសទូក​គឺជា​ទម្លាប់​សាមញ្ញ។ សេះ និង​ជួនកាល លា និង​សេះទេស នឹង​ដើរតាម​ខ្នង​ប្រឡាយ​ទាញ​ទូក​តូច​ដោយ​ផ្ទុកទំនិញ និង​អ្នកដំណើរ។
អស់​រយៈពេល​ជាច្រើន​ឆ្នាំ ទូក​ត្រូវបាន​ទាញ​ដោយ​ប្រើ​កម្លាំង​មនុស្ស ពីព្រោះ​ត្រើយម្ខាង​ទន្លេ​ជាច្រើន​សុទ្ធតែជា​សម្បត្ដិ​ឯកជន និង​មិនមាន​ធ្វើ​ផ្លូវ​សម្រាប់​សត្វ​ដើរ​ឡើយ។ ដូច្នេះ បុរសៗនាំគ្នា​អូសទូក​តាម​លទ្ធភាព។
ទម្លាប់​ទាំងនេះ​ត្រូវបាន​ផ្លាស់ប្ដូរ​រហូតដល់​ចុង​សតវត្សរ៍​ទី ១៨ ដែល​ចក្រភពអង់គ្លេស ចាប់​ផ្ដើមកសាង​ផ្លូវ​អូសទូក​តាម​ដងទន្លេ និង​ប្រឡាយ​ដែល​អនុញ្ញាត​ឲ្យ​បុរសៗបំពេញភារកិច្ច​ជំនួស​សត្វ។ មុន​ពេលនោះ សេះ​អូសទូក​បាន​ក្លាយជា​ទម្លាប់​សេវាកម្ម​ដឹកជញ្ជូន​អ្នកដំណើរ សំបុត្រ និង​អីវ៉ាន់​តិចតួច​ដ៏​មាន​ប្រសិទ្ធភាព។
ចាប់ពី​ឆ្នាំ ១៧៧០ ដល់ ១៨៣០ ចក្រភពអង់គ្លេស បានធ្វើ​ការកសាង​ប្រឡាយ​ជាច្រើន​ខ្សែ និង​ចាត់ទុក​ផ្លូវទឹក​ទាំងនោះ​ជា «សករាជ​មាស​របស់​ចក្រភពអង់គ្លេស»។
នៅ​ប្រទេស​ហូឡង់ ដែល​ចរាចរណ៍​តាម​ប្រឡាយទឹក​ពិត​ជាសំខាន់ សេះ​ទាញ​ទូក​ចាប់ផ្ដើម​ដំណើរការ​ជាង ១ សតវត្សរ៍​មុន​ចក្រភពអង់គ្លេស គឺ​នៅ​អំឡុង​ឆ្នាំ ១៦៣២។
ពេល​រថភ្លើង​ចាប់កំណើត សេះ​អូសទូក​អស់​តម្លៃ តែ​ប្រពៃណី​នេះ​នៅ​បន្ដ​រស់​ក្នុងនាម​ជា​គោលដៅ​ទេសចរណ៍​នៅ​ចក្រភពអង់គ្លេស៕HR
